༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16609
ImageGroup:
ISBN:
11KG16644
7105021632
LCCN:
n/a
Title:
སངས་རྒྱས་བཅོས་ལྡན་འདས་ཀྱི་སྐྱེས་རབས་བརྒྱ་པ།
sangs rgyas bcos ldan 'das kyi skyes rabs brgya pa/
ཨསབགཧོས་
Author:
Descriptor:
Original Publication:
Place:
Publisher:
asvaghosa
n/a
gangs can rig brgyali sgo 'byed Ide mig;deb 22
pe cin/
mi rigs dpe skrun khang/
1995
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 1/2014



གདན་ཅན་རིག་བརྒྱའི་སྒོ་འབྱེད་ལྡེ་མིག་
ཅེས་བྱ་བ་བཞུགས་སོ། །
དེ་ཉིན་གཉིས་པ།
རིགས་དབྱེ་ན་མང་
ང
(
།
དེ་
་་་



སངས་རྒྱས་བཅོན་ལྡན་འདས་ཀྱི་སྐྱེས་
དབས་བརྒྱ་བ་བཞུགས་སོ། །
དེབ་ཉེར་གཉིས་པ།
ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་གི་-
སློབ་གཞི་རྩོམ་སྒྲིག་ཚོ་ཆུང་གིས་བསྒྲིགས། །
Sepg
199
27©D©་
མི་རིགས་དཔེ་སྐྲུན་ཁང་།



(京)新登字154号
图书在版编目(CIP)数据
一百本生传:藏文/阿梨帕巴巴沃,噶玛·让多吉著;
中国藏语系高级佛学院编:一北京:民族出版社,1994.8
(藏文文选;22)
ISBN 7-105-02163-2
-自售
1,0阿
中学
1.0释迦牟尼一生平事迹一藏文
释迦牟尼一藏学一研究
释迦牟尼一佛学一研究
N.B949.9
中国版本图书馆 CIP 数据核字(94) 第01013号
民族出版社出版发行
(北京市和平里北街5号 邮锦 100013)
民族出版社微机脱排 民族印刷厂印刷
各地新华书店经销
1995年6月第1版 1995年6月北京第1次印剧
开本:850×1168 毫米 1/32 印张:23%
印数:001-6,000 册 - 定价:17.00 元



ཀྱིས་
༩ པའོ་ཨgདཔཚརྟན་་
ག་ཏཱམསg ཚ འབཅའ་ནི་རྒྱ7རྙེད་འབྱེལར་»
གི་བརྒྱུད་རཀའཛས་མིན་པས་ཁྱེར་མཐཱ་ -︽བར་ཆ52
•པ༧་ལའ་སྟེང་འབོད་ཞིང་ 《ཏུབའིལ་བgན་བཟང་
འཚབ་ཚ46ཤས་ལོ་7,ན་ཉེང་དེར་་འu-- རཔཚེ་ཝ་
བ་ཤར་༡༥་་ཀྱ-རར་
ཉོ་ཉའབར་ཝཱ་ཅར་་
グリース ཀན་པ་བཀའིལ་པ
མཉན་བཞི
རོ་པའི་ལུས་ངག
འཕར་ན་ཆག8ཞིབ་
ར་པར་མ
ཀྱི་རལ་པ
ཉོ་རབསལ་ས པ་རང་ཤ་སྟེ་བག་
gཀར་མེད་ཀྱི་སྤྱན་པ་ལ༦༤
ས
ཞིབ་ཏཔལ་འབ ཙ་པ
-
A0 SAMS.
བ >ལཏེ་བྱ་༡ཉ་ཤ་༢༩་ཏུ་འགྱུར་བར་འབད་བརྩམ་སྐོར་
PA
བོད་རལ་བྱང་ཚཀྱི་ཀུན་ལ་མེ་ཁོལ་ལg



།
..
.
(17)
དཀར་ཆག་ ་ ་ ་ ་
༡༢ ) >
མཆོད་བརྗོད། .......
(1)
དང་པོ། བྱང་ཆུབ་སེམས་དཔའི་རྟོགས་པ་བརྗོད་པ། ..... (2)
གཉིས་པ། ཡུལ་ཤི་བི་བའི་རྒྱལ་པོར་སྐྱེས་པའི་རབས།
(7)
གསུམ་པ། ཟན་དྲོན་ཆངས་གཅིག་བྱིན་པའི་སྐྱེས་པའི་རབས། ......
བཞི་བ། ཚོང་དཔོན་གྱི་སྐྱེས་པའི་རབས།
(21)
ལྔ་བ། ཚོང་དཔོན་ཟིལ་གྱིས་མི་ནོན་པའི་སྐྱེས་པའི་རབས། ...... (25）
དྲུག་པ། རི་བོང་གི་སྐྱེས་པའི་རབས། ....
(31）
བདུན་པ། ཨ་གསྩའི་སྐྱེས་པའི་རབས། ....
(38)
བརྒྱད་པ། བྱང་ཆུབ་སེམས་དཔའ་བྱམས་པའི་སྟོབས་ཀྱི་
སྐྱེས་པའི་རབས། ...
(46）
དགུ་བ། ཐམས་ཅད་སྒྲོལ་གྱི་སྐྱེས་པའི་རབས། །
(59)
བཅུ་པ། མཆོད་སྦྱིན་གྱི་སྐྱེས་པའི་རབས།
བཅུ་གཅིག་པ། བརྒྱ་བྱིན་གྱི་སྐྱེས་པའི་རབས།
(84）
བཅུ་གཉིས་པ། བྲམ་ཟེར་སྐྱེས་པའི་རབས། །
(87）
བཅུ་གསུམ་པ། མྱོས་བྱེད་མའི་སྐྱེས་པའི་རབས། ...
• （92)
བཅུ་བཞི་བ། ལེགས་པར་ཕ་རོལ་ཏུ་ཕྱིན་པའི་སྐྱེས་པའི་རབས། - (100)
བཅོ་ལྔ་བ། ཉའི་སྐྱེས་པའི་རབས།
• (109)
བཅུ་དྲུག་པ། … བྱ་སྲེག་པའི་ཕྲུ་གུར་སྐྱེས་པའི་རབས། : ………………………. (112)
བཅུ་བདུན་པ། བུམ་པའི་སྐྱེས་པའི་རབས།
• བ - (114）
བཅོ་བརྒྱད་པ། – རྒྱལ་རིགས་ཕྱུག་པོར་སྐྱེས་པའི་རབས། .……..… (120)
བཅུ་དགུ་བ། དཀའ་ཐུབ་ཅན་དུ་སྐྱེས་པའི་རབས། ། ...... (124)
（76）



(207)
ཉི་ཤུ་བ། ཚོང་དཔོན་གྱི་སྐྱེས་པའི་རབས། །
བ• (132)
ཉེར་གཅིག་པ། གཙུག་ཕུད་བྱང་ཆུབ་ཏུ་སྐྱེས་པའི་རབས། ......... (139)
ཉེར་གཉིས་པ། ངང་པར་སྐྱེས་པའི་རབས། .....
(146)
ཉེར་གསུམ་པ། བྱང་ཆུབ་སེམས་དཔའི་སྐྱེས་པའི་རབས། …………….… (162)
ཉེར་བཞི་བ། སྤྲེའུ་ཆེན་པོར་སྐྱེས་པའི་རབས། -
(176)
ཉེར་ལྔ་བ། རི་དྭགས་ཤ་ར་བྷར་སྐྱེས་པའི་རབས། །
(184）
ཉེར་དྲུག་པ། རི་དྭགས་རུ་རུར་སྐྱེས་པའི་རབས།
(190）
ཉེར་བདུན་པ། སྤྲེའུའི་རྒྱལ་པོར་སྐྱེས་པའི་རབས།
（199)
ཉེར་བརྒྱད་པ། བཟོད་པར་སྐྱེས་པའི་རབས།
ཉེར་དགུ་བ། ཚངས་པར་སྐྱེས་པའི་རབས། ............ (220)
སུམ་ཅུ་པ། གླང་པོ་ཆེར་སྐྱེས་པའི་རབས།
(228)
སོ་གཅིག་པ། ཟླ་བར་སྐྱེས་པའི་རབས།
(237)
སོ་གཉིས་པ། ལྕགས་ཀྱི་ཁྱིམ་ལ་སྐྱོ་བ་སྐྱེས་པའི་རབས།
སོ་གསུམ་པ། མ་ཧེར་སྐྱེས་པའི་རབས། .......
སོ་བཞི་བ། བྱ་ཤིང་རྟ་མོར་སྐྱེས་པའི་རབས།
• (267)
སོ་ལྔ་བ། སེངྒེའི་རྒྱལ་པོ་ཡི་དམ་བརྟན་པའི་སྐྱེས་པའི་རབས། ...... (272)
སོ་དྲུག་པ། ་་དེད་དཔོན་བརྩོན་འགྲུས་ཆེན་པོའི་སྐྱེས་པའི་རབས། ... (277)
སོ་བདུན་པ། ་ ་ ་ རྒྱལ་པོ་གསེར་མདོག་གི་སྐྱེས་པའི་རབས། ...........(282)
སོ་བརྒྱད་པ། ་ ་ ་ གཅན་གཟན་ཀུན་དའི་སྐྱེས་པའི་རབས། ........……..(286)
སོ་དགུ་བ། རིགས་ངན་གྱི་སྐྱེས་པའི་རབས། |7-........... བ........(291)
བཞི་བཅུ་པ། དགེ་སློང་གྲགས་པའི་འོད་ཀྱི་སྐྱེས་པའི་རབས། .....• (297)
ཞེ་གཅིག་པ། ཁྱིམ་བདག་དབེན་པ་འདོད་པའི་སྐྱེས་པའི་རབས། ། •• （301)
ཞེ་གཉིས་པ། རྒྱལ་པོ་སྒྲོན་མ་སྣང་བྱེད་ཀྱི་སྐྱེས་པའི་རབས། ………..... (306)
ཞེ་གསུམ་པ། བྱང་ཆུབ་སེམས་དཔའ་རི་བོང་དབེན་པ་ལ་ཌ ལ་གྱུར་ལ་ནན་
(255)
•
(263)



3) ན པ ༡ དགའ་བའི་སྐྱེས་པའི་རབས། ... ………….… (311)
ཞེ་བཞི་པ། རྒྱལ་པོ་ཀུན་ཏུ་གོ་བྱེད་ཀྱི་སྐྱེས་པའི་རབས། .......... (315) .
ཞེ་ལྔ་བ། ཁྱེའུ་གཉིས་ཀྱི་སྐྱེས་པའི་རབས། ……..........…. (319)
ཞེ་དྲུག་པ།... རྒྱལ་པོ་བརྟན་པའི་བྱིན་གྱི་སྐྱེས་པའི་རབས། .…..... (324)
ཞེ་བདུན་པ། ... བྱང་ཆུབ་སེམས་དཔའ་བདེ་བ་སྦྱིན་གྱི་ z་ལ ༌ཞུས་བ་
( 13 | 1， ༡… སྐྱེས་པའི་རབས། |.........................…..• (329)
ཞེ་བརྒྱད་པ། དགེ་སློང་སྙན་པའི་འོད་ཀྱི་སྐྱེས་པའི་རབས། .......(335)
ཞེ་དགུ་པ།... ཆུ་སྐྱེས་ཀྱི་སྐྱེས་པའི་རབས། ……....……………………… (340)
ལྔ་བཅུ་པ། རྒྱལ་པོ་འཇིག་རྟེན་སྣ་ཚོགས་ལ་མངོན་པར་ in g །ས ་ཀ་བྱ
11:|:ཀྱི ༥༠དགའ་བའི་སྐྱེས་པའི་རབས། ….….....… （350)
ང་གཅིག་པ། རྒྱལ་པོ་ཚངས་པའི་བྱིན་གྱི་སྐྱེས་པའི་རབས། ....…， （354)
ང་གཉིས་པ། བྱང་ཆུབ་སེམས་དཔའ་ཆོས་ཡོངས་སུ་ཚོལ་xz.jp/་ ཏི
1:: +༩༠༤ པ བར་འདོད་པའི་སྐྱེས་པའི་རབས། …… ..... (359)
ང་གསུམ་པ།… ཡེ་ཤེས་ལྡན་གྱི་སྐྱེས་པའི་རབས། .. .• (365)
ང་བཞི་བ། - ཆུ་འབེབས་ཀྱི་སྐྱེས་པའི་རབས། '' …. （371）
ང་ལྔ་བ། མེ་ལོང་གདོང་གི་སྐྱེས་པའི་རབས།
(378）
ང་དྲུག་པ།... བྲམ་ཟེའི་སྐྱེས་པའི་རབས། .. …..…• (388)
ང་བདུན་པ། .. ཞི་བའི་བློ་གྲོས་ཀྱི་སྐྱེས་པའི་རབས། .…..… ..... C396)
ང་བརྒྱད་པ།.… ཀླུའི་རྒྱལ་པོའི་སྐྱེས་པའི་རབས། .………….…" (404)
ང་དགུ་བ། ཆུ་སྲེག་གི་སྐྱེས་པའི་རབས། ...….............， (413)
དྲུག་ཅུ་པ།... སྟོན་པ་ཤེས་རབ་སྣ་ཚོགས་ཀྱི་སྐྱེས་པའི་རབས། …….…， （415)
རེ་གཅིག་པ། དེད་དཔོན་སྙིང་རྗེ་ཆེན་པོའི་སྐྱེས་པའི་རབས། ….…• （420）
རེ་གཉིས་པ། རྒྱལ་པོ་གཞོན་ནུ་སྙིང་རྗེ་ཆེར་སེམས་ཀྱི་ཏི་པ ་གས་ ཀྱི། །
《 ） ༡༡， ༡༢ སྐྱེས་པའི་རབས། བ .…...……......... (423)
3



རེ་གསུམ་པ། ཁྱེའུ་སྐོར་མའི་སྐྱེས་པའི་རབས། ..... …......…………... (433)
རེ་བཞི་བ། །བརྒྱ་བྱིན་གྱི་སྐྱེས་པའི་རབས། .....................*(437)
རེ་ལྔ་བ། |:ཀ༌སྟོན་པ་བྲམ་ཟེའི་སྐྱེས་པའི་རབས། ........….....(440)
རེ་དྲུག་པ། ཏ་ གར་མཁན་གྱི་སྐྱེས་པའི་རབས། ................. ...(144)
རེ་བདུན་པ། ང་ལས་ནུའི་སྐྱེས་པའི་རབས། ......….. ... (447)
རེ་བརྒྱད་པ། ཀླུའི་རྒྱལ་པོའི་སྐྱེས་པའི་རབས། ། ........... བས. ...... (461)
རེ་དགུ་པ། ་ “ཡན་ལག་མི་སྨད་པའི་སྐྱེས་པའི་རབས། -..... ”(464)
བདུན་ཅུ་པ། བྲམ་ཟེའི་ཁྱེའུ་སྤྲིན་གྱི་སྐྱེས་པའི་རབས། .........…..（467)
དོན་གཅིག་པ། རྒྱལ་པོ་འོད་ལྡན་གྱི་སྐྱེས་པའི་རབས། ༧ ...........*(475)
དོན་གཉིས་པ། :: བྲམ་ཟེ་སྒྲ་རྣམ་པར་གྲོག་པའི་སྐྱེས་པའི་རབས། ...... (480)
དོན་གསུམ་པ། ། རྒྱན་པོ་བའི་སྐྱེས་པའི་རབས། .……........……..... （484)
དོན་བཞི་པ། དེས་པའི་སྐྱེས་པའི་རབས། ................. ......”(490)
དོན་ལྔ་བ།་ གླང་པོ་ཆེ་མཆེ་བ་དྲུག་པར་སྐྱེས་པའི་རབས། ། .........(495)
དོན་དྲུག་པ། ་ཀུན་ཏུ་རྒྱུ་འཆར་ཀའི་སྐྱེས་པའི་རབས། $*y........... (502)
དོན་བདུན་པ། །་རྒྱལ་པོ་ནོར་ཅན་གྱི་སྐྱེས་པའི་རབས། ༡ .........(505)
དོན་བརྒྱུད་པ། བྲམ་ཟེ་ཟླ་དགའི་སྐྱེས་པའི་རབས། ........... （512)
དོན་དགུ་བ། རྒྱལ་པོ་ནམ་མཁའི་སྐྱེས་པའི་རབས། ༡ ......... >(519)
བརྒྱད་ཅུ་པ། ། དཔལ་གྱི་སྡེའི་སྐྱེས་པའི་རབས། ................... 7(6263
གྱི་གཅིག་པ། ་ སྙིང་སྟོབས་ཆེན་པོའི་སྐྱེས་པའི་རབས། ...….......༼（550)
གྱི་གཉིས་པ། – རྒྱལ་པོ་ཟླ་འོད་ཀྱི་སྐྱེས་པའི་རབས། ..............…...?(557)
གྱི་གསུམ་པ། །རྒྱལ་པོ་ཤི་བི་བའི་སྐྱེས་པའི་རབས། .................C568)
གྱི་བཞི་པ། །་ སྟོན་པ་རྩིབས་ཀྱི་མུ་ཁྱུད་ཀྱི་སྐྱེས་པའི་རབས། ......... ©(574)
གྱི་ལྔ་བ། བྱང་ཆུབ་སེམས་དཔའི་རྟག་ཏུ་བརྙས་པ་ལ་བཟོད་ ། ཏུང
1:|: :: པ་དང་ལྡན་པའི་སྐྱེས་པའི་རབས།
...• • •.•（578）



• • •
（616）
（625）
གྱ་དྲུག་པ། སེངྒེའི་སྐྱེས་པའི་རབས། ..........
(583)
གྱ་བདུན་པ། དེད་དཔོན་སློང་ལྡན་གྱི་སྐྱེས་པའི་རབས། ....……..... (588)
གྱི་བརྒྱུད་པ། ནོར་བཟངས་ཀྱི་སྐྱེས་པའི་རབས། །
• （594）
གྱ་དགུ་བ། སུ་ཤ་དེ་བའི་སྐྱེས་པའི་རབས། །
དགུ་བཅུ་པ། བསོད་ནམས་སྟོབས་ཀྱི་སྐྱེས་པའི་རབས། ..….......
གོ་གཅིག་པ། འོད་བཟངས་ཀྱི་སྐྱེས་པའི་རབས།
• (639）
གོ་གཉིས་པ། དྲང་སྲོང་གི་སྐྱེས་པའི་རབས། ...༠༠
（642)
གོ་གསུམ་པ། ཏོག་གི་བློ་གྲོས་ཀྱི་སྐྱེས་པའི་རབས། .... • • (646)
གོ་བཞི་བ། སྔོ་བསངས་ཀྱི་སྐྱེས་པའི་རབས། །
(653)
གོ་ལྔ་བ། ཉི་ཕྲེང་སྤོང་གི་སྐྱེས་པའི་རབས། ......
(656)
གོ་དྲུག་པ། རྔ་བོང་གི་སྐྱེས་པའི་རབས། །
(661)
གོ་བདུན་པ། མུ་ཁྱུད་ཀྱི་སྐྱེས་པའི་རབས། ..
(669)
གོ་བརྒྱུད་པ། དགེ་སློང་ཨུཏྤ་ལའི་གདོང་གྱི་སྐྱེས་པའི་རབས། ...….， (675)
གོ་དགུ་པ། བྱང་ཆུབ་སེམས་དཔའ་དཔའ་བའི་སྟོབས་ཀྱི་
སྐྱེས་པའི་རབས། །
• • (682)
བརྒྱ་ཐམ་པ། གཟི་བརྗིད་དྲག་པོའི་སྐྱེས་པའི་རབས། ...............(687)
།
དག་པ་ཟེར་ན་དེ་ནས་
:|:
་
་་་
ལེགས་ཚེ་
:
བ
་



(ਲ ਫੋਨ ' ਤੇ ਸੰਪਰਕ ਕਰ ਸਕਿਨ ( ਨਾ
k8) 10 ਵਜੇ 40
ਲ ਈ
21
ਤੋਂ ਜ ਸਲਾ ਹੈ। ਆਦ ਨੂੰ ਸਟ
ਇਕ ) R ਅਸਲ ਮ ਕਰ ਇਸ ਓਲ
ਨੇ 445 447 ਦੀ ਉਸ
ਨੂੰ ਕਈ
ਕ
ਈ
3 ਤੇ 1984 ਵਿੱਚ ਨਿਕਲ ਰਸਤੋਂ ਇਹੀ
ਨੇ g) A Wਜਾਤ ਐਸ ਇਸ / ( ਵਿਕਸਲ 1186 ਤੋਂ
ਲਈ ਤਾਂ ਉਸ ਵਿਚ ਆਪ ਦੇ ਰੂਪ ਵਿੱਚ ਉ ਸ ਨੇ ਇਹ
ਨੂੰ ਵੀ
ਲੱ
ਕੜੀ ਦਾ
ਕੋਈ ਇਸ ਨੂੰ ਉਸ ਸਰਬ ਕੀਤਾ
ਦੇ ਰੰਗ05 ) , ਖਲ ਦੇ ਕਤਲ ਦੇ ਮ ਰਨ ਮੈ ਉਸ ਨੂੰ ਬਲਦੀ ਤੋਂ
ਕਰ33635. ਕਵਰ ਕਰੋ ਜੋ ਕਰ ਕਮਲ ਰੂਸ ਨੇ ਇਸ ਸਵ
ਵਿੱਕ ਰੋਸ ਵ ਜੋਤ ਬਨਟ ਉਨ੍ਹਾਂ ਵਾਲਾ ਦੇ ਸਰ
(ਰ) ਆ ਮ ਲ 'ਇਸ ਦੇ ਉਸ W ਆ ਕਿ
ਸਲਵਾੜਾ
ਕ ਲਾਸ ਰੂਮ ( ਕਾ ਜੋ
ਨਲ ਵਿੱਚ ਕਾਮ ਜਾਂਦੇ ਪਰ ਅਸB SG5)
ਬਰ) ... ਨਸ਼ਟ ਕਿ
ਉ ਸ ਦੀ ਕਵਿਤਾ ਅਤੇ ਹੁਣ
ਹੈ
ਨੂੰ
ਰ
ਲ
)



དེ བ ནི ༡ བྱ་ བ་ ༡༡ ཀྱི་ ཀྱི་
ཀོལ Eཎ། ༡ ༼ཀ ། དཀྱིལ་གྱི་ཡི ལ 16 པའི་སྤྱི་
ཀ་ལ (2) འོ་n/ སུ་ 7) སྐྱལ་ཡོད་ཀྱང༌། ང་》ང་'s ཀ་ ཚོ་བོ ། ༡ དང༌
ང ང་ཚོ།: 1|# དཔེ་སྐྲུན་གསལ་བཤད། ༡ :ཁ་བམ་ཀའོ་དང་
༢ =ད་731བ་ ༡ ཉིན་དེ ་རང་ཉིད་ཀྱི། །གང་
༄༅། །ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་གིས་བོད་ཀྱི་རིག་
གནས་ཀུན་ལ་ཞིབ་འཇུག་གནང་མཁན་སྤྱི་དང་། བྱེ་བྲག་ཏུ་ནང་བསྟན་གྲུབ་
མཐའ་རིས་མེད་ཀྱི་གཞུང་ལུགས་ལ་ཐོས་བསམ་དོན་གཉེར་བ་རྣམས་ཀྱི་དགོས་
མཁོ་དང་བསྟུན། ༧ ཀུན་གཟིགས་པཎ་ཆེན་ ཐམས་ཅད་མཁྱེན་པའི་བཞེད་་་
དགོངས་ཇི་ལྟ་བ་བཞིན་དུ། གངས་ཅན་རིག་བརྒྱའི་སྒོ་འབྱེད་ལྡེ་མིག་ཅེས་བྱ་
བའི་དཔེ་ཚོགས་འདིར་བསྟན་པའི་བདག་པོ་“ སྟོན་པ་བཅོམ་ལྡན་འདས་དེ་ཉིད་
ཀྱིས་དང་པོ་བླ་མེད་བྱང་ཆུབ་མཆོག་ཏུ་ཐུགས་བསྐྱེད་ཚུལ། བར་དུ་བསྐལ་ཆེན་
གྲངས་མེད་གསུམ་དུ་ཚོགས་བསགས་ཚུལ། མཐར་མངོན་པར་རྫོགས་པར་་་
སངས་རྒྱས་ཚུལ་སོགས་ཀྱི་ངོ་མཚར་གསང་གསུམ་གྱི་ཡོན་ཏན་ཐམས་ཅད་སྐལ་
ལྡན་ གདུལ་ བྱ་ རྣམས་ སྨིན་ གྲོལ་ ལ་ འགོད་ པའི་ ཐབས་ སུ་ བསྩལ་ པ་ ལགས་ ན།
འདི་ག་སློབ་གཞི་རྩོམ་སྒྲིག་ཚོ་ཆུང་གིས་སྔོན་བྱོན་དམ་པའི་རྣམ་ཐར་དེ་རྗེས་འཇུག་
གདུལ་བྱའི་ཉམས་ལེན་དུ་གཞོལ་སླད། རྒྱལ་བའི་བསྟན་ལ་ཡིད་ཆེས་ཀྱི་དད་པ་
ཟབ་མོ་ཐོབ་པའི་རྒྱ་གར་གྱི་མ་ཧཱ་པཎྜི་ཏསློབ་དཔོན་དཔའ་བོས་མཛད་པའི་སྐྱེས་
རབས་སོ་བཞི་དང༌། རྗེ་ཀརྨ་རང་བྱུང་རྡོ་རྗེས་མཛད་པའི་སྐྱེས་རབས་རེ་བདུན་
པ་གཉིས་ཕྱོགས་གཅིག་ཏུ་བསྒྲིགས་པའི་སྐྱེས་རབས་བརྒྱ་པ་ཞེས་ལེགས་པར་བཤད་
པའི་བསྟན་བཅོས་འདིའི་བརྗོད་བྱ་ཟབ་ལ་རྒྱ་ཆེ་བས་ལམ་བསླབ་པ་གསུམ་གྱི་
ཉམས་ལེན་གྱི་གནད་ཆ་ཚང་དཔེའི་སྒོ་ནས་ལེགས་པར་བསྟན་པ་དང་། སྡེབ་
ལེགས་ཚིག་གི་ཕྲེང་བ་སྙན་ཞིང་གསལ་བས་གཞུང་དོན་བདེ་བླག་ཏུ་གོ་ཐུབ་པའི་
ཡོན་ཏན་དུ་མ་དང་ལྡན་པས། འདི་ག་སློབ་གླིང་གི་ཁྲིད་གཞིར་ཕྱོགས་བསྒྲིགས་



བྱས་ཏེ་དཔར་དུ་བཏབ་པ་ཡིན།
སྤྱིར་ངེད་ཅག་ལ་དཔེ་སྒྲིག་གི་ཉམས་མྱོང་དབུལ་ཞིང་ཁྱད་པར་དུ་ཞུ་དག་
ལེགས་པོ་ཞིག་བྱེད་ཁོམ་མ་བྱུང་ཁར། མ་ཕྱིའི་ནང་དུའང་ཡིག་སྐྱོན་མི་ཉུང་བ་
ཞིག་ཤོར་བ་དག་ལེགས་པར་བཅོས་ཁུལ་བྱས་ཡོད་ཀྱང༌། ཐེ་ཚོམ་གྱི་གཞིར་གྱུར་
བ་རེ་འགའ་སོར་བཞག་བྱས་ཡོད་པས། ནོར་སྐྱོན་ཉུང་མིན་ཞིག་འབྱུང་ངེས་
སྟབས། རྒྱལ་བའི་བསྟན་ལ་ནང་བྱན་ཆུད་པའི་དྲན་དབང་ཡོངས་ཀྱིས་སྐྱོན་སེལ་
དགེ་སྤེལ་ལ་སྨན་པའི་དགོངས་འཆར་ལྷུག་སྩོལ་ཡོད་པ་མཁྱེན་ཞུ།
17 ( 7A ༼ ༢༩ ༼ཀ= | འོ་ད༌ //99 71/23 ལ་
U A R/༡༡ - #7/p
དམ་
པ ་ ༡༢ རུ། 1 :/3gp ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་གི་
| 3/3 ཀྱིས་སྐྱོ་ཏ་ཀའི་རྒྱབ་སོ7 སློབ་གཞི་རྩོམ་སྒྲིག་ཚོ་ཆུང་ནས།
༡༡ ཏ་ཆ་གོ༣ 2 | སྐྱོ ''ལོ ༡༧ ༡༡༩༩༣ལོའི་ཟླ་ ༡ ༢ ཚེས་ ༡ལ།
ཙ''༩:༡ཁྱུང་ལུཌ་ཀྱི་ ཀྱི་ ༡༡ བྱ་ཀ་ཏོ་ཆ་ ལajཚོ་ཏཱ་ལོ་ཀ་
པ་དང་། ༡༩ཀཟློ ལ ་ཎཁོE ་ wཏྠ།
རྟ ག 1/2 1:|:ཀ2ལོང་དམ། ། 2% :
༢༠༡༡ ཀྱ 2 ང ལ་བླ། | མ 12 །ཁ ap?gi ་ས་ ་ 212]།རྒྱུ་ཀུན་ས :
62 1:|:: 1:|:ང བ ་ས ཎ |་ཟཀྱིས 1:| དང ཀྱི རྒྱུ $ > ? > ?
ཡུལ་ཊི་རངས་ཀྱི་ལྔ་བ་ཁྲོ་ཏའི་མཚོ་ཏིང་ཏིལ་ག །རྫོགས་
ལ་ཀཾ ལ་ ༡ཚོ་ས@ཚཀz་ །'' ཐོགས་ཚན ༡༧ ཀྱི་གནད་
1.jལ》11 ཀྱི ༌ ས 12:ཀྱི
gr/
p ap ''ཅོ་ལ
7 ༧ (༡༡ ཀྱི
ཀྱ འི ཀག :༠ ཙཱ་རོ།། ནུས་པས་རྒྱུ། ༡ གས་མ་ ༡ paང་
ཆ 1:|:ཀྱི ། ༡༡ །སྐུ་| ག@་།ཀ/#pཔ་ pཚོ ག ''༡ ཀྱི ས། ད་
༣༠༡ ། ”14 | = 1, ༡༠) ༧༡༡༩་ཚེ་ ༡ '12 །ལས་་འུ་ཀ ་ས 2/ ༡༡ོ་ཀ'p: 1 » Er
1| ། ༡་༧pཀ་ཎ། 1༡༩༡༩) རྩ་ལྟོ་ འཆི་ཆaཎ་n ་ ། ༠zd%2)
a'' 2 ཀྱི་ ༣༠ ཙ pཔའིaང། །༡༡ ༡༡ ། ༡༡ ཀ ཁ f7:|:ཀྱི ་ དམ། ནི ་ ཡོ po / jpff
1:|:
ཀ ་ཀ ༡ོ་ 2 ཏི༌ཊི་ཏི༌ཀོ་ག་ཡི །༧ ་ལ། ང་ཆ་༧༢་ལྔ་ཡོད



ག་པ :
:་:ལ་ ་འོ་ཀྱི་ཡུལ། ༡
:
1
7 ཟླ་བ་ 1 ཚོ
1:|: :: 21:/ 1:|:
ཀྱི་
༧
། །སངས་རྒྱས་བཅོམ་ལྡན་འདས་ཀྱི་
དུ་གསར་གྱི་ཤི་ སྐྱེས་རབས་བརྒྱ་པ་བཞུགས་སོ། །
= 3 -
༄༅། ། རྒྱ་གར་སྐད་དུ། | ཛཱ་ཏ་ཀ་མཱ་ལ། བོད་སྐད་དུ། སྐྱེས་པའི་རབས་ཀྱི་
རྒྱུད། བམ་པོ་དང་པོ། ཀྱི་ཀྱིན་ངོ་།ཙས 19 gང21:|:ཀྱི ང ཟླ་8 ཚ་
བཅོམ་ལྡན་འདས་ངག་གི་དབང་པོ་ལ་ཕྱག་འཚལ་ལོ། ། ཆུ་ཤོག པ ལ ༌ ། ས་
དཔལ་ལྡན་ཡོན་ཏན་དམ་པས་ཡོངས་བཟུང་བཀྲ་ཤིས་པ། ། ཙ་ཀྱི་ར་བ་
གྲགས་པའི་གཞིར་གྱུར་མ་སྨད་ཤིན་ཏུ་ཡིད་དུ་འོང་། ། དེ་ཡི་ཚེ ། །
ཐུབ་པའི་སྐུ་ཚེ་སྔ་མའི་སྤྱོད་པ་རྨད་བྱུང་རྣམས། །ཀ ༈ དོང་ ས་༧ཏི༌ནི། ལས་ཀྱི་
བདག་གི་སྙན་དངགས་མེ་ཏོག་སྙིམ་པས་གུས་པས་མཆོད། ། རིས) 21:|:ཀྱི །
གྲགས་པའི་མཚན་མར་གྱུར་པ་བཟང་པོ་འདི་རྣམས་ཀྱིས། ། བློ་རིག་དམ་ པ་ |
བདེ་བར་གཤེགས་འགྱུར་ལམ་རྣམས་གང་ཡིན་བསྟན་པར་འགྱུར། ། # /jp
ཡིད་ལ་དད་པ་མེད་པ་རྣམས་ཀྱང་དད་པར་འགྱུར། ངའི། ། བློ ་
ཆོས་དང་ལྡན་པའི་གཏམ་གྱིས་རབ་ཏུ་དགའ་བར་འགྱུར། ། ཁྱི ་ (ཏི་
འཇིག་རྟེན་མཆོག་གི་སྤྱོད་པ་དམ་པ་ཕྱོགས་ཙམ་གྱིས། །73 | ཀྱིg 1:|:ཀྱིས་
བདག་གི་སྙན་དངགས་མཉན་དུ་རུང་བར་བྱ་བའི་ཕྱིར། ། :: # 1971
ལུང་དང་གཙུག་ལག་རིག་པར་མི་འགལ་ལམ་བདག་གིས། ། ང ་ ཚོའི་སྨིན་
དེ་ལྟར་འཇིག་རྟེན་དོན་གྱུར་སྙམ་ནས་འདི་བརྩམས་སོ། ། ། 7 1 ཀའོ་
རང་དོན་བརྩོན་པས་གཞན་དོན་བརྩོན་པ་གང་ཡིན་པ། ། ༡ ཀྱི་ ༡༧ ཀྱིས་
ཡོན་ཏན་བསྒྲུབ་པ་བཟང་པོའི་རྗེས་སུ་མཐུན་མ་གྱུར། ། ༢971:|: སྤྱི་ལོ
ཐམས་ཅད་མཁྱེན་ཅེས་བརྗོད་པ་མ་ནོར་གསལ་བར་གྲགས། །»
མི ན། །



མཉམ་མེད་དེ་དང་ཆོས་དང་དགེ་འདུན་སྤྱི་བོས་འདུད། །
དང་པོ། བྱང་ཆུབ་སེམས་དཔའི་རྟོགས་པ་བརྗོད་པ། དག་
བཅོམ་ལྡན་འདས་དེ་སྐུ་ཚེ་སྔ་མ་ལ་ཡང།།་ སེམས་ཅན་ཐམས་ཅད་ལ་རྒྱུ་
མེད་པར་རབ་ ཏུ་བྱམས་པའི་ངོ་བོ་ཉིད་ཡིན་པས། སངས་ རྒྱས་བཅོམ་ ལྡན་་་
འདས་ལ་སེམས་རབ་ཏུ་དང་བས་ཕྱག་འཚལ་ལོ། །དེ་ཡང་འདི་སྐད་ཐོས་སོ། །
བདག་ཅག་གི་བླ་མ་དཀོན་མཆོག་གསུམ་བླ་མར་བྱེད་པ། །སྒྲུབ་པའི་ཡོན་ཏོན་
རྣམས་ཀྱིས་བླ་མ་མགུ་བར་བྱས་པ། ཡོན་ཏན་གྱི་ཚོགས་ཀྱིས་བླ་མར་གྱུར་པ་
རྣམས་ཀྱིས། བཅོམ་ལྡན་འདས་ཀྱི་སྐུ་ཚེ་སྔ་མའི་རྟོགས་པ་བརྗོད་པ་འདི་ཡོངས་
སུ་བསྒྲགས་པ་རྗེས་སུ་ཐོས་ཏེ། བྱང་ཆུབ་སེམས་དཔའ་ཡིད་དམ་བཅས་པ་ཁྱད་
པར་ཅན་དང་མཐུན་པར་གྱུར་པ། སྦྱིན་པ་དང་། ཚིག་སྙན་པ་དང༌། ། དོན་
སྤྱོད་པ་ལ་སོགས་པ་ཤེས་རབ་ཀྱིས་ཡོངས་སུ་ཟིན་པས་སྐྱོན་མེད་ཅིང་སྙིང་རྗེའི་རྒྱུ་
མཐུན་པ་རྣམས་ཀྱིས་འཇིག་རྟེན་ཡོངས་སུ་འཛིན་པ་ན། མི་རང་གི་ཆོས་ལ་མངོན་
པར་དགའ་བ་ལས་གྱུར་པའི་གཙང་སྦྲ་དང་། ། སྤྱོད་པ་དང་ལྡན་པའི་བྲམ་ཟེའི་
རིགས་ཆེན་པོ་ཇེ་མཐོ་ཇེ་མཐོར་གྱུར་པ་ཞིག་ཏུ་སྐྱེ་བ་ཡོངས་སུ་བཟུང་བར་གྱུར་
ཏོ། ། ཞེས་གྲགས་སོ། ། དེ་སྐྱེས་པའི་ལས་བྱ་བ་ལ་སོགས་པས་སྦྱངས་པ་རིམ་པ་
བཞིན་དུ་བྱས་ཤིང་མངོན་པར་སྐྱེས་པ་ནི། རང་བཞིན་གྱིས་ ཡིད་གཞུངས་པ་
དང་། མགོན་སྐྱབས་ཀྱི་ཁྱད་པར་དང༌། ཤེས་པ་ཆེས་ཆེར་འཛིན་པ་དང་།
ལེ་ལོ་མེད་པས་རིང་པོ་མ་ཐོགས་པར་རིག་པའི་གནས་བཅོ་བརྒྱད་དང༌། བདག་
གི་རིགས་དང་མི་འགལ་བའི་སྒྱུ་རྩལ་རྣམས་ལ་སློབ་ཀྱི་སློབ་དཔོན་གྱི་གོ་འཕང་དམ་
པ་ཐོབ་པར་གྱུར་ཏོ། །རིག་བྱེད་ཤེས་ལ་དེ་ནི་ཚངས་པ་བཞིན། །རྒྱལ་པོ་རྣམས་
ཀྱིས་བཀུར་བས་རྒྱལ་པོ་བཞིན། །སྐྱེ་དགུ་རྣམས་ལ་བརྒྱ་བྱིན་མངོན་སུམ་བཞིན། །
ཤེས་འདོད་རྣམས་ལ་དོན་སྤྱོད་ཕ་དང་འདྲ། །དེ་སྐལ་བ་དང་ལྡན་ཞིང་ཡོན་ཏན་
ཁྱད་པར་ཅན་དུ་གྱུར་པས། རྙེད་པ་དང༌། བཀུར་སྟི་དང༌། གྲགས་པའི་



ཁྱད་པར་རྣམས་རབ་ཏུ་བྱུང་བར་གྱུར་ཏོ། །བྱང་ཆུབ་སེམས་དཔའ་དེ་བློ་ཆོས་ལ་
གོམས་པར་བསྒོམས་པ་དང༌། རབ་ ཏུ་བྱུང་བ་ལ་འདྲིས་པར་བྱས་པས་དེ་ལ་
མངོན་པར་དགའ་བར་མ་གྱུར་ཏོ། ། སྔོན་གྱི་སྤྱོད་པས་དེའི་བློ་ཡོངས་སུ་དག །
འདོད་པ་རྣམས་ལ་སྐྱོན་མང་མཐོང་ནས་ནི། །ཁྱིམ་ན་གནས་པ་ནད་བཞིན་ཡོངས་
སྤྱངས་ནས། །ནགས་ཚལ་གནས་ཤིང་རབ་ཏུ་བརྒྱན་པར་གྱུར། །དེ་ནི་དེར་ཡང་
ཆགས་མེད་དེ་ཡིས་སུ། ། ཤེས་རབ་ཡོངས་སུ་སྦྱངས་ཤིང་ཞི་བ་ཡིས། །མི་ཡི་འཇིག་
རྟེན་དམ་པའི་སྤྱོད་བྲེལ་བ། །ངན་པར་སྤྱོད་ལ་ཆགས་པ་བཟློག་པ་བཞིན། ། དེ་ཡི་
རང་བཞིན་བྱམས་པའི་བདག་ཉིད་ཀྱིས། རྣམ་པར་བརླན་པ་བཞིན་དུ་སེམས་
མཐུན་ཞིང་། ། ཕན་ཚུན་གནོད་པ་མེད་པའི་སེམས་གྱུར་ནས། །དཀའ་ཐུབ་ཅན་
བཞིན་གཅན་གཟན་ཁྲོ་བོའང་སྤྱོད། ། སྤྱོད་པ་དག་ཅིང་དབང་པོ་དུལ་བ་དང་། །
ཆོག་ཤེས་ལྡན་ཞིང་སྙིང་རྗེའི་ཡོན་ཏན་གྱིས། །འཇིག་རྟེན་དག་ན་སྐྱེ་བོ་མ་འདྲིས་
པོའང༌། ། གཞན་ལ་དེ་བྱམས་བཞིན་དུ་དེ་ལ་བྱམས། །འདོད་པ་ཆུང་ལ་ངན་གཡོ་
མི་ཤེས་ཤིང༌། །རྙེད་དང་གྲགས་དང་བདེ་ལ་མ་ཆགས་པས། །དེ་ལ་ལྷ་རྣམས་ཡིད་
ཀྱང་མགུ་གྱུར་ནས། ། དང་ཞིང་གུས་ལ་རབ་ཏུ་གཞོལ་བར་བྱེད། །དེ་ནི་རབ་ཏུ་
བྱུང་བར་མིས་ཐོས་ཏེ། །དེ་ཡི་ཡོན་ཏན་རྣམས་ཀྱིས་སེམས་དྲངས་ནས། ། གཉེན་
དང་ཡོངས་སུ་བཟུང་བ་རྣམས་སྤངས་ཏེ། །དགོངས་སྒྲུབ་བཞིན་དུ་དེ་ཡི་སློབ་མར་
གྱུར། ། ཚུལ་ཁྲིམས་གཙང་སྦྲ་དབང་པོ་དུལ་བ་དང༌། ། དྲན་པ་མ་ཉམས་རབ་ཏུ་
དབེན་པ་དང་། །བྱམས་ལ་སོགས་དང་ཡིད་ནི་ཏིང་འཛིན་ལ། །དེ་ནི་སློབ་མ་
རྣམས་ལ་ཅི་ནུས་སྟོན། ། དེ་ནས་བདག་ཉིད་ཆེན་པོ་དེ་རེ་ཞིག་ཅིག་ན་སློབ་མའི་
ཚོགས་རྣམས་ནི་ཕལ་ཆེར་ཡོངས་སུ་རྫོགས་ཤིང་རྒྱ་ཆེར་གྱུར། དགེ་བའི་ལམ་ལ་
ནི་རབ་ཏུ་བཀོད། འཇིག་རྟེན་པ་རྣམས་ནི་ངེས་ པའི་ལམ་དམ་པ་ལ་བཙུད།
ངན་སོང་གི་སྒོ་ནི་བཅད་པ་བཞིན་དུ་བྱས། །བདེ་འགྲོའི་ལམ་ནི་ལམ་པོ་ཆེ་བཞིན་
དུ་བྱས་ནས། །ཚེ་འདི་ལ་བདེ་བ་སྤྱད་པའི་ཕྱིར་དེའི་ཚེ་རྗེས་སུ་མཐུན་པའི་སློབ་མ་
མི་ཕམ་པ་དང་འགྲོགས་ཏེ། རྣལ་འབྱོར་དང་མཐུན་པའི་གནས་རིའི་སྨན་ལྗོངས་



ཤིག་ཏུ་གནས་ཤིང་སྤྱོད་དོ། །དེ་ནས་རི་ཁྲོད་དེ་ན་ནི། ། སྟག་མོ་ཕྲུ་གུ་འབྲངས་པ་
ཞིག ༡ །ཕྲུ་གུ་འབྲངས་པའི་སྡུག་བསྔལ་གྱིས། ། སྤྱོད་པ་ཉམས་པར་ གྱུར་པ་་་་་
མཐོང་། །མིག་གཉིས་ལྟ་བ་ཞན་པར་གྱུར། །བཀྲེས་པས་ལྟོ་བ་རབ་ཏུ་ཉམས། །ཕྲུ་
གུ་བདག་གི་བུ་ཡིན་ཀྱང༌། །ཁ་ཟས་བཞིན་དུ་ལྟ་བར་གྱུར། །མ་ལ་ཡིད་གཅུགས་
འཇིགས་མེད་ཅིང་། །ནུ་ཞོ་འདོད་ཕྱིར་ལྷགས་པ་ལ། ། སྟག་སྐད་ཉེར་ཉེར་སྒྲ་
འབྱིན་ཅིང༌། ། གཞན་གྱི་བུ་བཞིན་སྤང་བར་གྱུར། །བྱང་ཆུབ་སེམས་དཔའ་དེ་
མཐོང་ནས། །བརྟན་ཡང་སྙིང་རྗེའི་དབང་གྱུར་པས། །ས་གཡོས་པ་ཡིས་ལྗོན་ཤིང་
བཞིན། །གཞན་གྱི་སྡུག་བསྔལ་གདུངས་པས་འདར། །བདག་གི་སྡུག་བསྔལ་ཆེན་
པོས་ཀྱང༌། ། སྙིང་རྗེའི་བདག་ཉིད་བརྟན་པ་གསལ། །གཞན་ཀྱི་སྡུག་བསྔལ་ཆུང་
དུས་ཀྱང་། ། འདར་བར་གྱུར་པ་དེ་རྨད་དོ། ། དེ་ནས་བྱང་ཆུབ་སེམས་དཔའ་་
བརྟབས་ ཤིང་རིངས་རིངས་ སྐད་དུ། :: སྨྲ་བའི་ཚིག་རང་བཞིན་ཁྱད་པར་ཅན་
གསལ་བར་སྟོན་པ། །སྙིང་རྗེའི་དབང་གིས་ཚིག་འབྲུ་གསལ་བར་སློབ་མ་ལ་སྨྲས་
པ།:|:བུ་བུ་འཁོར་བ་ཡོན་ཏན་མེད་ལ་ལྟོས། །གཅན་གཟན་མོ་ནི་ལྟོགས་ནས་
སུ། །བྱམས་པའི་མཚམས་ལས་འདས་ནས་ནི། །རང་གི་བུ་ཡང་ཟ་བར་འདོད། །
ཀྱེ་མ་ཧོ་བདག་ལ་བྱམས་པ་འདི། །ཧ་ཅང་མ་འོས་མི་བཟོད་དོ། །གང་ཕྱིར་མ་ཡིས་
བདག་གི་བུ། །ཟ་བར་འདོད་ པ་ག་ལ་སྲིད། ། གང་ཕྱིར་འདི་འདྲའི་ལས་དག་
ཀྱང་། །བྱེད་པར་རྩོམ་པ་དེ་ལྟ་བུའི། །བདག་ལ་བྱམས་པའི་དགྲ་བོ་དེ། །འཕེལ་
བར་བྱེད་པ་སུ་ཞིག་ཡོད། །དེ་བས་ན་སྟག་མོ་དག་དང་ཕྲུ་གུ་རྣམས་མ་རུང་བར་མ་
གྱུར་པ་འདི་བཀྲེས་པའི་སྡུག་བསྔལ་བསལ་བའི་རྒྱུ་ག་ཤེད་ན་མྱུར་དུ་ཚོལ་ཅིག །
བདག་ཀྱང་འདིའི་ཐུབ་ཆོད་འདི་ལས་བཟློག་པའི་ཕྱིར་འབད་དོ། །དེས་ཀྱང་དེ་
མཉན་ཏེ་དེ་བཞིན་དུ་བགྱིའོ་བྱས་ནས། 1:|དེའི་ཟས་ཚོལ་བ་ལ་འབད་པར་གྱུར་
ཏོ། །དེ་ནས་བྱང་ཆུབ་སེམས་པས་སློབ་མ་དེ་སྙད་བཏགས་ཏེ་བཏང་ནས་བསམས་
པ། བདག་གི་ལུས་འདི་ཚང་བར་ཡོད་བཞིན་དུ། ། ཅི་ཕྱིར་གཞན་ལས་ ཤ་ནི་
བཙལ་བར་བྱ། །དེས་ཀྱང་རྙེད་དམ་མི་རྙེད་གཏོལ་མེད་ལ། །བདག་གི་དགོངས་



པ་འདི་ཡང་མི་འགྲུབ་སྲིད། །གཉིས་སུ་ན། བདག་མེད་འཇིག་ལ་སྙིང་པོ་མེད་
པའི་ལུས། ། སྡུག་བསྔལ་དྲིན་མེད་རྟག་ཏུ་མི་གཙང་བའི། ། ལུས་ཀྱིས་གཞན་ལ་
ཕན་ཐོགས་འགྱུར་བ་ལ། །དགའ་བར་མི་འགྱུར་དེ་ནི་མཁས་མ་ཡིན། །བདག་གི་
བདེ་ལ་ཆགས་ནས་གཞན་དག་གི། སྡུག་བསྔལ་ཡལ་བར་འདོར་བ་མཐུ་མེད་
དམ། །གཞན་དག་སྡུག་བསྔལ་བདག་ལ་བདེ་བ་མེད། །ནུས་པ་ཡོད་བཞིན་ཅི་སྟེ་
ཡལ་བར་དོར། །ནུས་པ་ཡོད་བཞིན་བདག་གིས་ཡལ་བོར་ན། ། གསོད་པའི་དགྲ་
ཡང་སྡུག་བསྔལ་བྱིང་བ་ལ། །ཡལ་བར་བོར་ན་སྡིག་པ་བྱས་པ་བཞིན། །བདག་གི་
སེམས་ནི་འདམ་བུ་མེས་ཚིག་བཞིན། །དེ་བས་ལུས་ཀྱིས་བསྲུང་བར་བྱ་བ་ནི། །
གཡང་སར་ལྟུང་ལ་ཐུག་པའི་སྲོག་ཡོད་པས། ། ཕྲུ་གུ་བསད་ལ་ སྟག་མོ་བསྲུང་བ་
དང༌། ། སྟག་མོ་ལས་ཀྱང་དེ་ཡི་ཕྲུ་གུ་བསྲུང༌། ། གཞན་ཡང་། འཇིག་རྟེན་ཕན་
བརྩོན་རྣམས་ལ་བསྟན་པ་དང༌། །བརྩོན་འགྲུས་ཞན་པ་སྤྲོ་བ་བསྐྱེད་པ་དང་། །
གཏོང་ཕོད་རྣམས་ནི་དགའ་བ་བསྐྱེད་པ་དང༌། ། སྐྱེ་བོ་དམ་པའི་ཡིད་ནི་དྲང་བ་
དང༌། །བདུད་ཀྱི་སྡེ་ཆེན་སྤ་ནི་བཀོང་བ་དང༌། ། སངས་རྒྱས་ཡོན་ཏན་དགའ་བ་
དང་བ་དང༌། །བདག་གི་དོན་བརྩོན་ངོ་ཚ་བསྐྱེད་པ་དང་། །འཇུངས་དང་འདོད།
ཆེན་ ཅན་ ཡང་ངོ་ཚ་བསྐྱེད། ། ཐེག་པ་མཆོག་ལ་བརྟན་པ་དད་བསྐྱེད་ཅིང༌། །
གཏོང་བས་སྙེམས་པ་ངོ་མཚར་བསྐྱེད་པ་དང༌། ། གཏོང་ལ་དགའ་བ་རྗེས་སུ་ཡི་
རང་རྣམས། ། མཐོ་རིས་ལམ་ཆེན་རྣམ་པར་སྦྱང་ཕྱིར་རོ། ། ལུས་ཙམ་གྱིས་ཀྱང་
གཞན་ལ་ཕན་ཐོགས་པར། །ནམ་ཞིག་འགྱུར་ཞེས་བདག་གིས་གང་བསམས་པ། །
སྨོན་ལམ་ལ་ནི་འབྲས་བུ་ཡོད་པར་བྱ། །བྱང་ཆུབ་མཆོག་ཀྱང་རབ་ཏུ་ཉེ་བར་བྱ། །
འགྲན་ཕྱིར་མ་ཡིན་གྲགས་པ་འདོད་ཕྱིར་མིན། ། མཐོ་རིས་འདོད་དང་རྒྱལ་སྲིད་
བསྒྲུབ་ཕྱིར་མིན། །བདག་གིས་བདེ་བ་མཆོག་ཐོབ་ཕྱིར་མིན་གྱི། ། གཞན་དོན་
བསྒྲུབ་ཕྱིར་བདག་གིས་འདི་བརྩམས་སོ། །དེ་བས་བདག་ནི་འདི་ཡིས་དུས་གཅིག་
ཏུ། །འཇིག་རྟེན་དག་ལ་སྡུག་བསྔལ་བདེ་འབྱུང་བ། །གསལ་ཞིང་བསྒྲུབ་པ་རྟག་
ཏུ་ནུས་གྱུར་ཅིག །ཉི་མས་མུན་བསལ་སྣང་བྱུང་ནུས་བཞིན་ནོ། ། མཐོང་ཞིང་



ཐོས་ སམ་ རྗེས་སུ་དྲན་ཀྱང་རུང༌། ། རེག་གམ་གཏམ་དུ་བརྗོད་པར་གྱུར་ཀྱང་།
རུང༌། ། རྣམ་པ་ཀུན་ཏུ་འགྲོ་ལ་ཕན་པ་ནི། །བདེ་དང་ལྡན་པ་རྟག་ཏུ་ལྗིད་གྱུར་
ཅིག །དེ་ལྟར་གཞན་དོན་བསྒྲུབ་ཕྱིར་ངེས་བྱས་ནས། །སྲོག་དང་བྲལ་ཡང་རབ་
ཏུ་དགའ་གྱུར་ཏེ། །བརྟན་པའི་ལྷ་རྣམས་ངོ་མཚར་སྐྱེ་འགྱུར་བར། ། བདག་གིས་
ལུས་ནི་དེ་ནས་བོར་བར་གྱུར། ། དེ་ནས་སྟག་མོ་དེས་བྱང་ཆུབ་སེམས་པས་ལུས།
བོར་བའི་སྒྲ་དེ་ཐོས་ཤིང་ངོ་མཚར་སྐྱེས་ནས།། ་་༩ བདག་གི་ཕྲུ་གུ་བཟའ་བ་བཏང་སྟེ།
དེ་ནས་མིག་གཉིས་ཀྱིས་བལྟས་ནས། བྱང་ཆུབ་སེམས་དཔའ་དེའི་ལུས་སྲོག་དང་
བྲལ་བ་མཐོང་ནས། །དེ་མ་ཐག་ཏུ་ཉེ་བར་འོངས་ནས་བཟའ་བར་བརྩམས་སོ། །
དེ་ཟ་ཞིང་འདུག་པ་དང་། དེའི་འོག་ཏུ་དེའི་སློབ་མ་དེས་ཤ་མ་རྙེད་པར་སླར་
འོང་སྟེ། ? ༼མཁན་པོ་གང་ན་བཞུགས་སྙམ་ནས་བལྟས་པ་ན། བྱང་ཆུབ་སེམས་
དཔའ་དེར་ལུས་སྲོག་དང་བྲལ་ནས་སྟག་མོ་དེས་ཟ་ཞིང་འདུག་པ་མཐོང་བ་དང་།
དེས་དེའི་སྤྱོད་པ་ཁྱད་པར་ཅན་དེ་ངོ་མཚར་ཆེ་བར་བཟུང་ནས། མྱ་ངན་དང་
སྡུག་བསྔལ་གྱི་ཤུགས་བཏང་སྟེ། དེའི་ཡོན་ཏན་གྱི་གཞི་ལ་སྨོན་པའི་ཚིག་ཏུ་སྨྲས་
པ་བཞིན་དུ་ཡིད་ལ་བསམ་པ་ཚིག་ཏུ་སྨྲས་པ། ཨེ་མའོ་སྡུག་བསྔལ་ཅན་ལ་སྙིང་རེ་
རྗེ། །བདག་ཉིད་ཆེ་བ་བདག་གི་བདེ་མ་ཆགས། །དམ་པ་རྣམས་ཀྱི་སྤྱོད་པ་མཆོག་
ཏུ་བྱས། ། གཞན་གྱི་དཔལ་དང་གྲགས་པ་ཟིལ་གྱིས་མནན། །ཨེ་མའོ་རབ་ཏུ་་་
དཔའ་བ་འཇིགས་པ་མེད། །ཡོན་ཏན་བྱམས་མཆོག་རྣམ་པར་བསྟན། ། ཨེ་མའོ་
ཡོན་ཏན་ཆེན་པོ་བདག་གི་ལུས། །ཕྱག་གི་གནས་ཀྱི་ཁྱད་པར་ཅན་དུ་བྱས། ། རང་
བཞིན་ཞི་བ་ས་གཞི་བཞིན་དུ་བརྟན། ། ཨེ་མའོ་གཞན་གྱི་སྡུག་བསྔལ་མི་བཟོད་
པ། ། ཨེ་མའོ་དཔའ་བོ་ཕུན་སུམ་ཚོགས་པ་འདིས། ། བདག་གི་སྐྱོན་ནི་རབ་ཏུ་
གྲགས་པར་གྱུར། །མགོན་པོ་འདིས་ནི་མགོན་དང་བཅས་བྱས་པས། །ད་ནི་འགྲོ་
བ་མྱ་ངན་བྱ་མི་དགོས། །གཞན་གྱིས་ཕམ་དུ་བྱས་པའི་བདུད་དག་ཀྱང༌། །ང་ནི་
ངེས་པར་ཤུགས་ཀྱང་ནར་ཞེས་འབྱིན། །ཡོང་ཡེ་སྐལ་བ་ཆེན་པོ་འདི་སེམས་ཅན་
ཐམས་ཅད་ཀྱི་སྐྱབས་སུ་གྱུར་པ། ཐུགས་རྗེ་ཤིན་ཏུ་རླབས་ཆེ་བ། སྙིང་སྟོབས་



དཔག་ཏུ་མེད་པ། བྱང་ཆུབ་སེམས་དཔའི་དོན་ཇི་ལྟ་བུ་ཉིད་ལ་ཕྱག་འཚལ་ལོ། །
ཞེས་སྨྲས་ནས། དེ་ནས་དེའི་དོན་དེ་ཚངས་པར་སྤྱོད་པ་རྣམས་ལ་སྦྲན་ནོ། །དེ་
ནས་དེ་ཡི་སྤྱོད་པས་ངོ་མཚར་གྱུར་པའི་སློབ་མ་དང༌། །དྲི་ཟ་གནོད་སྦྱིན་ཀླུ་དང་
སུམ་ཅུ་རྩ་གསུམ་བདག་པོ་རྣམས། ། ཕྲེང་བ་ན་བཟའ་རྒྱན་དང་ཙནྡན་ཕྱེ་མ་ཆར་
ཕབ་པས། །དེ་ཡི་སྐུ་གདུང་རིན་ཆེན་མཛེས་པས་ས་གཞི་ཁེབས་པར་བྱས། །དེ་ལྟ་
བས་ན། བཅོམ་ལྡན་འདས་དེ་སྐུ་ཚེ་སྔ་མ་ལ་ཡང་སེམས་ཅན་ཐམས་ཅད་ལ་སྒྱུ་
མེད་པར་རབ་ཏུ་བྱམས་པའི་རང་བཞིན་ཅན་སེམས་ཅན་ཐམས་ཅད་བདག་གིར་
གྱུར་པ་ཡིན་པས། སངས་རྒྱས་བཅོམ་ལྡན་འདས་ལ་རབ་ཏུ་དད་པར་བྱའོ།།
དད་པ་སྐྱེས་པ་རྣམས་ཀྱིས་སངས་རྒྱས་བཅོམ་ལྡན་འདས་རྣམས་ལ་དགའ་བ་་་
བསྐྱེད་པར་བྱའོ། །དེ་ལྟ་བས་ན་དེ་ནི་བདག་ཅག་གིས་དད་པར་བྱ་བའི་གནས་
ཡིན་ནོ། །ཞེས་དེ་ལྟར་ཡང་སྦྱར་བར་བྱའོ། ། དེ་ལྟར་ཆོས་ཀྱང་བྱ་དཀའ་བ་མང་
པོས་བསྒྲུབ་པ་ཡིན་པའི་ཕྱིར་རིམ་གྲོ་བསྐྱེད་དེ་ཆོས་མཉན་པར་བྱའོ། །དེ་ལྟར་སྙིང་
རྗེ་ནི་གཞན་ལ་ཕན་འདོགས་པའི་རྒྱུ་ཡིན་ཞིང་ངོ་བོ་ཉིད་ཁྱད་པར་ཅན་བསྒྲུབ་པ་
ཡིན་པའི་ཕྱིར། སྙིང་རྗེའི་ཡོན་ཏན་ལ་ཡང་བསྔགས་པ་བརྗོད་པར་བྱའོ། །བྱང་
ཆུབ་སེམས་དཔའི་རྟོགས་པ་བརྗོད་པའི་རྒྱུད་ལས་ རྟོགས་པ་བརྗོད་པ་དང་་་བ་བས་
པོའོ། ། ། ། ། གདོན་ བ དའ དཀར ་ ་ག ངའིཁྱེEཀ་
ས གཉིས་པ། ཡུལ་ཤི་བི་བའི་རྒྱལ་པོར་སྐྱེས་པའི་རབས། །
:༈ བཅོམ་ལྡན་འདས་དེས་བྱ་དཀའ་བ་བརྒྱ་ཕྲག་མང་པོས། བདག་ཅག་གི་
དོན་དུ་དམ་པའི་ཆོས་འདི་ཡང་དག་པར་བསྒྲུབ་པའི་ཕྱིར་རིམ་གྲོ་བསྐྱེད་དེ་ཆོས་
མཉན་པར་བྱའོ། །དེ་ཡང་འདི་སྐད་ཐོས་ཏེ། བཅོམ་ལྡན་འདས་འདི་བྱང་ཆུབ་
སེམས་པར་གྱུར་པའི་ཚེ།། དཔག་ཏུ་མེད་པའི་དུས་ནས་གོམས་པར་བྱས་པས།
བསོད་ནམས་ཀྱི་ལས་བསགས་ཤིང་འདྲིས་པར་བྱས་པ་དེ། རེ་ཞིག་ཅིག་ཡུལ་ཤི་
བི་བ་རྣམས་ཀྱི་རྒྱལ་པོར་གྱུར་ཏོ། །ཞེས་གྲགས་སོ། །དེ་བྱིས་པ་ནས་རྒན་པོ་ལ་



བསྙེན་བཀུར་བྱེད་པ་ལ་དགའ་བ། དུལ་བ་ལ་རྗེས་ སུ་དགའི་བ། རྗེ་བློན་
བྱམས་པ། རང་བཞིན་གྱིས་ཡིད་གཞུངས་པ། རིག་པ་དུ་མ་རྟོགས་པས་བློ་རྒྱ་
ཆེ་བ། སྤྲོ་བ་དང༌། གསང་ཚིག་དང་། གཟི་བྱིན་གྱི་མཐུ་དང་སྐལ་བ་ཕུན་
སུམ་ཚོགས་པས་སྐྱེ་དགུ་རྣམས་བདག་གི་བུ་བཞིན་སྐྱོང་བར་གྱུར་ཏོ། །དེ་ལ་འཁོར་
གསུམ་རྗེས་མཐུན་ཡོན་ཏན་ཚོགས། ། ཕན་ཚུན་འགྲན་པ་བཞིན་དུ་གནས་པར་
གྱུར། །དངོས་པོ་ཐམས་ཅད་ཡོངས་སུ་རྫོགས་གྱུར་ཞིང༌། །འགལ་ཞིང་འཁྲུག་པས་
གཙེས་པ་མེད་པར་གྱུར། ། མ་དུལ་འཆལ་པ་རྣམས་ལ་འཕྱི་འགྱུར་བ། །བླུན་པོ་
རྣམས་ནི་རབ་ཏུ་ཕུང་བྱེད་པ། །བདག་ཉིད་ཆུང་ངུ་རྣམས་ནི་མྱོས་འགྱུར་གང་། །
དཔལ་དེ་དེ་ལ་མིང་ནི་དོན་བཞིན་གྱུར། ། རང་བཞིན་རྒྱ་ཆེ་སྙིང་རྗེའི་ཡོན་ཏན་
ལྡན། ། རྒྱལ་པོ་དེ་ནི་ནོར་ལ་དབང་ཡོད་ཕྱིར། ། ཕོངས་པ་རྣམས་ནི་འདོད་པའི་
དོན་གྲུབ་པས། །ངོ་འཛུམ་མི་གནོག་བཞིན་བཟང་མཐོང་བས་དགའ། ། དེ་ནས་
རྒྱལ་པོ་སྦྱིན་པ་ལ་དགའ་བས། གྲོང་ཁྱེར་གྱི་ཁོ་ར་ཁོར་ཡུག་ཏུ་སྦྱིན་པའི་ཁང་པར་
ནོར་དང༌། འབྲུ་དང༌། ཡོ་བྱད་ཐམས་ཅད་ཕུན་སུམ་ཚོགས་པ་བརྩིགས་ སུ་
བཅུག་ནིས། བདག་གི་བདག་ཉིད་ཆེ་བ་དང་རྗེས་སུ་མཐུན་པ། རེ་བ་ཅི་ལྟ་བ་
བཞིན་དུ་སྐོང་བ། གུས་པ་དང་བཅས་པས་ཡིད་དགའ་བར་བྱེད་པ། དུས་
བཞིན་དུ་འབྱོར་པས་ཡིད་དུ་འོང་བའི་སྦྱིན་པའི་ཆར་རྫོགས་ལྡན་གྱི་དུས་ཀྱི་སྤྲིན་
བཞིན་དུ་ཕབ་པར་གྱུར་ཏེ། ཟས་འདོད་པ་རྣམས་ལ་ནི་ཟས། བཏུང་་་་
འདོད་པ་རྣམས་ལ་ནི་བཏུང་བ། མལ་ཆ་དང་། སྟན་དང༌། གོས་དང་།
བཟའ་བ་དང༌། བྱུག་པ་དང་། སྤོས་དང༌། ཕྲེང་བ་དང་། གསེར་དང་།
དངུལ་ལ་སོགས་པ་འདོད་པ་རྣམས་ལ་དེ་དག་ཆར་བཞིན་དུ་ཕབ་བོ། །དེ་ནས་
རྒྱལ་པོ་དེའི་སྦྱིན་པ་རླབས་པོ་ཆེ་དེ་ཐོས་ནས། ཕྱོགས་ཐ་དད་པའི་ཡུལ་ན་གནས་
པའི་མི་རྣམས་ཡ་མཚན་ཆེ་ཞིང་སྙིང་དགའ་བར་གྱུར་ཏེ་ཡུལ་དེར་ལྷགས་སོ། ། མི་
ཡུལ་ཀུན་ཏུ་ཡིད་ཀྱིས་བརྟགས་ནི་ཡོང༌་། །གཞན་དུ་བསློང་བའི་སྐབས་ནི་མ་རྙེད་
ནས། །ཕོངས་པ་རྣམས་ནི་དགའ་བཞིན་དེར་ལྷགས་པ། །ནགས་ཚལ་གླིང་པོ་མཚོ་



ཆེན་ངང་ལྷགས་བཞིན། ། དེ་ནས་རྒྱལ་པོ་དེ་སྐྱེ་བོ་སློང་བ་ ཐོབ་ ཏུ་རེ་བས་ཡིད་
དགའི་བར་གྱུར་པ་འགྲོན་པོའི་ཆས་སུ་ཞུགས་པས། མི་སྡུག་པར་གྱུར་པ་རྣམས་
སོ་ སོ་ནས་ལྷགས་པ་དང༌། སྐྱེ་བོ་མཛའ་བཤེས་བྱེས་ནས་འོངས་པ་དག།
མཐོང་བར་གྱུར་ན་དགའ་བའི་མིག་བགྲད་བཞིན། ། སློང་བའི་ཚིག་ནི་གཏམ་སྙན་
ཐོས་བཞིན་དགའ། ། བྱིན་ནས་དགའ་བ་སློང་བ་ལས་ཀྱང་ལྷགས།། སྦྱིན་པ་ལས་
བྱུང་དེ་ཡི་གྲགས་པའི་དྲི། །ཕོངས་པའི་ཚིག་གི་རླུང་གིས་བསྒྲགས་པ་དག །རྒྱལ་
པོ་གཞན་གྱི་དྲེགས་པ་མེད་བྱས་པས། ། སྤོས་ཀྱི་ གླང་ པོས་ གླང་པོ་གཞན་གྱི་ས་བབ་
བཞིན། །དེ་ནས་རེ་ཞིག་ཅིག །རྒྱལ་པོ་དེ་སྦྱིན་གཏོང་གི་ཁང་པ་རྣམས་ཉུལ་དུ་
སོང་སོང་བ་དང༌། ། ཕོངས་པ་རྣམས་རེ་བ་སྐོང་བའི་སློང་བའི་སྐྱེ་བོ་འདུ་བ་ཉུང་
བ་མཐོང་ནས། སྦྱིན་པའི་བསོད་ནམས་མི་འཕེལ་བར་འགྱུར་བས་མགུ་བར་མ་
གྱུར་ཏོ། །དེ་ལ་བརྟེན་ནས་ཕོངས་པ་ཚིམ་པར་གྱུར། །སྦྱིན་ལ་དཔའ་བ་དེ་ནི་སྙིང་
མ་ཚིམ། །ཕོངས་པ་རྣམས་ཀྱིས་སློང་བའི་ཚད་དག་གིས། ། དེ་ཡི་སྦྱིན་པའི་ཚད་ལ་
ཐུབ་མ་གྱུར། །དེས་བསམས་པ། ཕོངས་པ་རྣམས་འཛེམ་པ་མེད་ཅིང་བག་མེད་
པར། བདག་གི་ལུས་སློང་བ་ཡང་ཡོད་ན་སྐྱེས་བུ་དམ་པ་ཡ་རབས་དེ་དག་རེ་སྐྱིད།
ངས་ཉོན་མོངས་པས་ཕོངས་པ་རྣམས་ཚིག་རྩུབ་པས་བསྡིགས་ཏེ་བསྐྲད་པ་བཞིན་
དུ་ནོར་ཙམ་ལ་ཡང་བག་བསྐུམ་སྟེ་སློང་མི་ཕོད་པར་གྱུར་ཏོ་སྙམ་མོ། ། དེ་ནས་རྒྱལ་
པོའི་སྦྱིན་པ་རླབས་པོ་ཆེ། ། བདག་གི་ལུས་ལའང་མངོན་པར་མ་ཆགས་པར། །
སྦྱིན་པར་བྱ་བ་རྣམ་རྟོག་དེ་རིག་ནས། །བུད་མེད་ཁྱོ་ལ་གདུང་བཞིན་ས་གཡོས་སོ།
དེ་ནས་ལྷའི་དབང་པོ་བརྒྱ་བྱིན་ས་གཞི་གཡོས་པས་རིའི་རྒྱལ་པོ་རི་རབ་རིན་པོ་ཆེའི་
འོད་གསལ་བ་ཡང་གཡོས་པར་གྱུར་པ་དང༌། །འདི་ཅི་སྙམ་དུ་རྟོགས་པ་སྐྱེས་སོ། །
རྒྱལ་པོ་དེའི་རྣམ་ པར། རྟོག་ པ་ ཁྱད་ པར་ ཅན་དེ་ ལས་ ས་གཡོས་ པར་ རིག་ནས།
སེམས་ལ་ཡ་མཚན་ཆེ་བར་གྱུར་ནས་བསམས་པ། སྦྱིན་ལ་རབ་ཏུ་དགའ་བའི་
ཡིད་ཀྱིས་སུ། །འདི་ནི་རྒྱལ་པོས་གྱི་ནར་རྣམ་བརྟགས་ སམ། ། བདག་གིས་ལུས་
འདི་ངེས་པར་སྦྱིན་བྱས་ན། །འོན་ཏེ་སྙིང་ནས་འབད་དེ་བསམ་པ་ཡིན། །དེ་བས་



ན། ད་འདི་རེ་ཞིག་བརྟག་པར་བྱའོ་སྙམ་མོ། །དེ་ནས་རྒྱལ་པོ་དེ་བློན་པོའི་་
ཚོགས་ཀྱིས་བསྐོར་ཏེ་འཁོར་གྱི་ནང་ན་འདུག་པ་དང་།། ཕོངས་པ་རྣམས་ལ་གར་
འོས་འོས་སུ་གང་ཅི་འདོད་ཅེས་བོས་ཏེ། ནོར་བུ་རིན་པོ་ཆེ་དང༌། གསེར་དང་།
དངུལ་དང༌། ནོར་གྱི་ཚོགས་རྣམས་ནི་བྱུང་སྟེ། དཀོར་གྱི་བླ་མ་རྣམས་ཀྱིས་
སྤྱན་པ་བྱས་ནས་གོས་རྣམ་པ་སྣ་ཚོགས་ཀྱིས་བཀང་བའི་སྣོད་རྣམས་ནི་ཁ་ཕྱེས།
བཞོན་པ་དུལ་བ་སྣ་ཚོགས་ཀྱིས་དྲངས་པའི་ཤིང་རྟའི་ཁྱད་པར་བཟང་པོ་རྣམས་ནི་
བསོགས། ། སྐྱེ་བོ་ཕོངས་པ་རྣམས་ནི་སོ་སོ་ནས་ལྷགས་པ་དང༌། ཀློ ལྷ་རྣམས་ཀྱི་
དབང་པོ་བརྒྱ་བྱིན་བྲམ་ཟེ་རྒན་པོ་ལོང་བ་ཞིག་གི་གཟུགས་སུ་བསྒྱུར་ནས། རྒྱལ་
པོའི་སྤྱན་སྔར་འོངས་པར་གྱུར་ཏོ། ། དེ་ནས་རྒྱལ་པོ་དེའི་སྙིང་རྗེ་དང་བྱམས་པ་
བསྒོམ་པའི་ལྟ་བ་བརྟན་ཞིང་གསལ་ལ་ཞི་བས་བསུ་བ་བཞིན་འཁྱུད་པ་བཞིན་དུ་
བལྟོས་པ་དང༌། རྒྱལ་པོའི་འཁོར་རྣམས་ཀྱིས་ཅི་འདོད་ཅེས་དྲིས་ནས། མིའི་
བདག་པོ་དང་ཉེ་བར་འོངས་ནས་རྒྱལ་བར་གྱུར་ཅིག་ཚིག་གིས་ཤིས་པ་བརྗོད་དེ།
རྒྱལ་པོ་ལ་འདི་སྐད་ཅེས་སྨྲས་སོ། །ས་བདག་དམ་པ་ཁྱོད་ཀྱི་སྤྱན་འཚལ་ཕྱིར། །
རྒན་པོ་རིང་ནས་མི་མཐོང་བཞིན་དུ་མཆིས། །པདྨའི་སྤྱན་མངའ་སྤྱན་ནི་གཅིག་
པུས་ཀྱང་། །འཇིག་རྟེན་བདག་པོས་འཇིག་རྟེན་བགྱི་བ་འགྲུབ། །བྱང་ཆུབ་སེམས་
པས་ཡིད་ལ་བསམས་བཞིན་སྨོན་ལམ་རབ་ཏུ་གྲུབ་པས་རབ་ཏུ་དགའ་ཞིང་རབ་ཏུ་
སྤྲོ་བར་གྱུར་ཏེ། ཅི་བྲམ་ཟེ་འདིས་འདི་བདེན་པར་སྨྲས་སམ། འོན་ཏེ་འདི་ལྟ་
བུའི་རྟོག་པ་ལ་གོམས་པས། བདག་ཉིད་ཀྱིས་འདི་ལྟར་ཟིན་སྙམ་དུ་རྟོགས་པ་
སྐྱེས་ནས། ཡིད་ལ་མིག་སློང་བའི་ཚིག་སྙན་པ་ཉན་པར་འདོད་དེ། མིག་སློང་
བ་དེ་ལ་སྨྲས་པ། བྲམ་ཟེའི་གཙོ་བོ་ང་ལ་མིག་སློང་བ། །སུ་ཡིས་བསྟན་ནས་ཁྱོད་
ནི་འདི་རུ་འོང༌། །མིག་ནི་རབ་ཏུ་གཏང་དཀའ་ཞེས་གྲགས་པའི། །སྲིད་པ་སུ་ཞིག་
ང་ལ་མེད་པར་འགྱུར། །དེ་ནས་བྲམ་ཟེའི་ཆ་ལུགས་སུ་བསྒྱུར་བའི་བརྒྱ་བྱིན་དེས།
རྒྱལ་པོ་དེའི་བསམ་པ་རིག་ནས་སྨྲས་པ། = བརྒྱ་བྱིན་འདྲ་བ་བརྒྱ་བྱིན་གྱིས་བསྟན་
ནས། ཁྱོད་ལ་སྤྱན་སློང་སླད་དུ་འདིར་མཆིས་སོ། ། དེ་ཡི་སྲིད་དང་བདག་གི་རེ་



བ་དག །སྤྱན་སྩལ་བས་ནི་འབྲས་བུ་མཆིས་པར་མཛོད། །དེ་ནས་རྒྱལ་པོ་དེས་
བརྒྱ་བྱིན་སྨོས་པས། ལྷའི་མཐུས་བྲམ་ཟེའི་མིག་འདི། ཟི་་གདོན་མི་ཟ་བར་ཆོ་ག་
འདིས་མིག་དང་ལྡན་པར་འགྱུར་རོ་སྙམ་དུ་བསམས་ནས། = རབ་ཏུ་དགའ་བའི་
ཚིག་གསལ་བས་དེ་ལ་འདི་སྐད་སྨྲས་སོ། །ཡིད་ལ་རེ་བ་གང་གིས་འདིར་འོངས་
པའི། །བྲམ་ཟེ་ཁྱོད་ཀྱི་རེ་བ་དེ་ངས་བསྐང་། །ང་ཡི་མིག་ནི་ཡ་གཅིག་འདོད་པ་
ལས། །ཁྱོད་ལ་མིག་ནི་གཉིས་ཀ་ངས་སྦྱིན་གྱིས། །དེས་ཁྱོད་ཨུཏྤལ་རྒྱས་པའི་མིག་
གིས་གདོང་བརྒྱན་ནགླ། ཅི་སྟེ་འདི་ཉིད་ཡིན་ནམ་འོན་ཏེ་མ་ཡིན་ཞེས། ། རྣམ་
རྟོག་ཡེངས་པ་དེ་འདི་ཡིན་ཞེས་ངོ་མཚར་གྱུར། །ཇི་ལྟར་འདོད་པའི་གནས་སུ་འགྲོ་
བས་མཐོང་བར་སོང་། །དེ་ནས་རྒྱལ་པོ་དེའི་བློན་པོ་རྣམས་མིག་སྦྱིན་པ་སྩོལ་བར་
རིག་ནས་བརྟབ་པ་དང་བཅས་པའི་ཤུགས་ཀྱི་སྐྲག་པས་གདུངས་པའི་ཡིད་དུ་གྱུར་
ནས། རྒྱལ་པོ་ལ་སྨྲས་པ། སྦྱིན་པ་ལ་དགྱེས་ཆེས་ན་མི་རིགས་པ་དང་གནོད་
པར་འགྱུར་བ་མི་བརྟག་པར་ལྷ་དེ་ལྟར་མི་མཛད་དུ་གསོལ། །སྤྱན་སྩལ་བར་མི་
རིགས་སོ། །བྲམ་ཟེ་འདི་ནི་གཅིག་པུའི་ཕྱིར། །བདག་ཅག་ཐམས་ཅད་མི་འདོར་
གསོལ། ། སྐྱེ་དགུ་བདེ་བར་བསྐྱེད་པ་རྣམས། ། མྱ་ངན་ཞུགས་ཀྱིས་མི་བསྲེག་་
གསོལ། །དཔལ་ཆེན་སྐྱེད་པར་བྱེད་པའི་ནོར་རྣམས་དང་། །དཔལ་དང་ལྡན་པ་
རིན་ཆེན་བ་བཞོན་དང༌། །དུལ་བའི་རྟ་དང་སྦྱར་བའི་ཤིང་རྟ་སྩོལ། ། གླང་པོ་
དྲེགས་པས་གཟི་ལྡན་འགྱིང་བ་སྩོལ། །རྐང་གདུབ་འཁྲོལ་བའི་སྒྲ་རྣམས་གྲགས་པ་
ཡི། །ཁང་པ་དུས་རྣམས་ཀུན་ཏུ་བདེ་ལྡན་པ། ། སྟོན་ཀའི་སྤྲིན་བས་རབ་ཏུ་དཀར་
བ་སྩོལ། །འགྲོ་བའི་མིག་གཅིག་ཉིད་ཀྱི་སྤྱན་མ་སྩལ། །གཞན་ཡང་རྒྱལ་པོ་རེ་ཞིག་
དགོངས་སུ་གསོལ། །གཞན་གྱི་མིག་གཞན་ལ་ཇི་ལྟར་སྦྱར་དུ་རུང་། དེ་སྟེ་འདི་
ལྷ་ཡི་མཐུ་ཅི་ལགས་ན། ཁྱོད་ཀྱི་སྤྱན་ལ་ཡང་ལྟོས་ཅི་འཚལ། ལྷ་གཞན་ཡང་
གཞན་གྱི་འབྱོར་བ་དབང་བྱེད་པ། མིག་གིས་དབུལ་ལ་ཅི་ཞིག་བགྱི། །དེ་བས་
དཀོར་ལས་སྩལ་དུ་གསོལ། ། ལྷ་གཅིག་ཐུབ་ཆོད་མི་མཛད་གསོལ། ། དེ་ནས་རྒྱལ་
པོ་དེས། བློན་པོ་རྣམས་ལ་བྱམས་པའི་ཚིག་འཇམ་པོས་སྨྲས་པ། གང་ཞིག་



སྦྱིན་ཞེས་སྨྲས་ནས་ནི། །མི་སྦྱིན་པ་ཡི་བློ་བསྐྱེད་པ། ། དེ་ནི་འདོད་པའི་ཞགས་པ་
ཡིས། །བདག་ཉིད་སླར་ནི་འཆིང་བར་བྱེད། ། སྦྱིན་ནོ་ཞེས་ནི་ཁས་བླངས་ནས། །
གང་ཞིག་ཡིད་ལ་གཞན་སེམས་པ། །སེར་སྣས་མ་ངེས་བློ་ཅན་དེ། །དེ་ལས་སྡིག་ཆེ་
གང་ཞིག་ཡོད། །སྦྱིན་ནོ་ཞེས་ནི་ཁས་བླངས་པས། ། ཕོངས་པའི་རེ་བ་བརྟན་བྱས་
ནས། །བསླུ་བའི་ཚིག་ནི་རྩུབ་པོ་དེའི། ། སྐྱིན་པོའི་བསབ་པ་ཅི་ཡང་མེད། །གང་
ཡང་ཁྱེད་ན་རེ། ལྷའི་མཐུ་ཉིད་ཀྱིས་འདིའི་མིག་ཡོད་པར་ཅིའི་ཕྱིར་མི་འགྱུར་
ཞེས་ཟེར་བ་དེ་ཡང་ཉོན།། རྒྱུ་གཅིག་གིས་ནི་འགྲུབ་པ་ཡི། །འབྲས་བུ་གང་ཡང་
ཡོད་མ་ཡིན། ། ལྷ་རྣམས་ཀྱིས་ནི་བྱས་པ་ཡང་། །རྒྱུ་རྐྱེན་གཞན་ལ་ལྟོས་པ་ཡོད། །
དེ་བས་ན་ངས་སྦྱིན་པ་ཆེན་པོ་བྱེད་པ་ལ་ཁྱེད་ཀྱིས་གེགས་བྱེད་པར་མི་རིགས་སོ། །
དེ་ནས་བློན་པོ་རྣམས་ཀྱིས་སྨྲས་པ། ལྷ་ནོར་དང་།། འབྲུ་དང་། རིན་པོ་ཆེ་ལ་
སོགས་པ་རྣམས་སྩལ་བར་རིགས་ཀྱི།སྤྱན་ནི་སྩལ་བར་མི་རིགས་ སོ། ། ཞེས་
བདག་ཅག་གིས་སྔར་གསོལ་བ་ལགས་ཏེ། :|:: དེ་བས་ན་བདག་ཅག་ལྷ་ ཤུལ་ མ་
ལགས་པར་གཤེགས་སུ་མི་གསོལ་ལོ། །རྒྱལ་པོས་སྨྲས་པ། གང་ཞིག་སློང་བ་དེ་
ཉིད་སྦྱིན་པར་བྱ། །མི་འདོད་པ་ནི་བྱིན་ཡང་དགའ་མི་འགྱུར། །ཆུས་ཁྱེར་བ་ལ་ཆུ་
ཡིས་ཅི་ཞིག་བྱ། །དེ་བས་སློང་བའི་དོན་འདི་འདི་ལ་སྦྱིན། །དེ་ནས་རྒྱལ་པོའི་བློན་
པོ་ཆེན་པོ་རབ་ཏུ་ཡིད་གཅུགས་ཤིང་འདྲིས་པ་གཅིག་བྱམས་པའི་ཤུགས་ཀྱི་ཞེ་ས་
བཏང་སྟེ། རྒྱལ་པོ་དེ་ལ་སྨྲས་པ། | ཀྱེ་ཅུང་ཞིག་གཞེས་ཤིག ། ལ་ལས་དཀའ་
ཐུབ་ཏིང་འཛིན་ཆོ་ག་ཆེན་པོས་གང་ཞིག་ཐོབ་འགྱུར་ཞིང་། །གང་ལ་བརྟེན་ནས་
མཆོད་སྦྱིན་ཆེན་པོ་མང་པོས་གྲགས་དང་མཐོ་རིས་ཐོབ། །བརྒྱ་བྱིན་ལོངས་སྤྱོད་ལ་
ཡང་འགྲན་པའི་རྒྱལ་པོའི་རྒྱལ་སྲིད་ཐོབ་པ་དེ་སྤངས་ནས། ། ཅི་ཞིག་མཐོང་ནས་
ཁྱོད་ཀྱིས་མིག་སྦྱིན་ཆོ་ག་འདི་ནི་སུ་ལས་ལོངས། ། མཆོད་སྦྱིན་བྱས་པས་སུམ་ཅུ་རྩ་
གསུམ་ཉེ། ། གྲགས་པས་ཀུན་ཏུ་རབ་ཏུ་གསལ་འགྱུར་ཞིང༌། །མི་དབང་གཙུག་གི་
འོད་ཀྱིས་རྐང་བརྒྱན་པ། ། ཅི་ཞིག་འདོད་ཕྱིར་མིག་ནི་སྦྱིན་པར་བྱེད། ། དེ་ནས་
རྒྱལ་པོ་དེས་བློན་པོ་རྣམས་ལ་བྱམས་པ་དང་བཅས་པའི་ཚིག་གིས་སྨྲས་པ། ང་



འབད་འདི་ནས་ས་ཀུན་ཐོབ་ཕྱིར་མིན། ། མཐོ་རིས་ཐར་པ་གྲགས་པ་ཐོབ་ཕྱིར་
མིན། ། སློང་བ་འདི་ནི་དོན་མེད་མི་འགྱུར་ཞིང་། །འཇིག་རྟེན་བསྐྱབ་ཕྱིར་ང་ནི་
འདི་ལྟར་འབད། །དེ་ནས་རྒྱལ་པོ་དེས་མེ་ཏོག་ཨུཏྤལ་མཐིང་གའི་འདབ་མ་ལྟར།
མཛེས་ཤིང་ཡིད་དུ་འོང་བའི་མིག་ཡ་གཅིག་སྨན་དཔྱད་ལས་བྱུང་བ་བཞིན་དུ་དལ་
བུས་མ་སྣད་པར་ཕྱུང་སྟེ་རབ་ཏུ་དགའ་བཞིན་དུ་མིག་སློང་བ་ལ་བྱིན་ཏོ། །དེ་ནས་
ལྷའི་དབང་པོ་བརྒྱ་བྱིན་གྱིས་ཅི་ནས་ཀྱང་མིག་དེ་དེའི་མིག་ཏུ་གནས་པར་གྱུར་པ།
རྒྱལ་པོ་འཁོར་དང་བཅས་པ་དེས་མཐོང་བར་གྱུར་པ་དེ་ལྟ་བུའི་རྫུ་འཕྲུལ་མངོན་
པར་བྱས་སོ། །དེ་ནས་མིག་ཡ་གཅིག་ཕྱེས་ཏེ། སློང་བ་པོ་ལ་བལྟས་པ་དང་། །
རྒྱལ་པོ་དེ་སྙིང་རབ་ཏུ་དགའ་བར་གྱུར་ནས། – མིག་ཡ་གཅིག་ཀྱང་དེ་ལ་བྱིན་
ཏོ། ། དེ་ནས་རྒྱལ་པོ་དེ་ཡིས་མིག་བྱིན་ནས། ། པདྨ་མེད་པའི་པདྨའི་མཚོ་འདྲ་
གདོང༌། ། གཞན་ལ་མེད་པས་རབ་ཏུ་དགའ་བར་གྱུར། ། བྲམ་ཟེའང་མིག་དང་
ལྡན་པར་འཁོར་གྱིས་མཐོང་། ། རྒྱལ་པོའི་བཙུན་མོ་འཁོར་དང་ཕོ་བྲང་འཁོར་་
རྣམས་ཀྱང་། ། མྱ་ངན་མཆི་མས་ས་གཞི་ཐམས་ཅད་ཆག་ཆག་གདབ། རྒྱལ་པོ་
རྫོགས་པའི་བྱང་ཆུབ་བློ་བརྟན་མཐོང་ནས་ནི། །བརྒྱ་བྱིན་དེ་ཡང་ངོ་མཚར་ཆེ་ཞིང་
རབ་ཏུ་དགའ། །དེ་ནས་བརྒྱ་བྱིན་ངོ་མཚར་པོས་སེམས་རབ་ཏུ་དགའ་བ་དང་དང་
བར་གྱུར་ནས་འདི་སྙམ་དུ་སེམས་སོ། ། ཨེ་མའོ་བརྟན་ཞིང་སྙིང་སྟོབས་ཆེ། ། ཨེ་
མའོ་སེམས་ཅན་ཕན་འདོགས་པ། ། ལས་འདི་མངོན་སུམ་གསལ་གྱུར་ཀྱང་། ། ཐེ་
ཚོམ་ཟ་བར་གྱུར་པ་འདྲ། །དེ་ལྟ་བས་ན་ངོ་མཚར་ཆེ་བའི་སེམས་ཅན་འདི་ཡུན་
རིང་དུ་འདི་ལྟར་ཉོན་མོངས་སུ་གཞུག་པར་མི་རིགས་ཀྱི། ། ཐབས་ཀྱིས་འདིའི་མིག་
སླར་སྐྱེ་བར་འགྱུར་བར་བྱའོ་སྙམ་མོ། །དེ་ནས་རྒྱལ་པོ་དེའི་རིམ་གྱིས་མིག་གི་རྨ་ནི་
སོས་སོ། །བཙུན་མོའི་འཁོར་དང་ཕོ་བྲང་འཁོར་གྱི་མི་རྣམས་ཀྱི་མྱ་ངན་སྲུབས་ཀྱི་
སོང་ནས། རབ་ཏུ་དབེན་པར་འདོད་པའི་ཕྱིར་རྫིང་བུའི་འགྲམ་ན་མེ་ཏོག་གི་
ལྗིད་ཀྱིས་ནོན་པའི་ཤིང་བཟང་པོ་སྡུག་པོ་ཡོད་པ་སེར་བུ་བསིལ་ཞིང་བདེ་ལ་དྲི་ཞིམ་
པོའི་ངད་ལྡང་བ། བུང་བ་མང་པོས་སྒྲ་འབྱིན་པ་ཞིག་ཏུ་སྐྱིལ་མོ་ཀྲུང་བཅས་ཏེ་



འདུག་པ་དང༌། ལྷའི་དབང་བོ་བརྒྱ་བྱིན་མདུན་དུ་འོངས་སོ། །དེ་ནས་རྒྱལ་པོས་
འདི་སུ་ཡིན་ཞེས་དྲིས་པ་དང༌།། སྨྲས་པ། ང་ནི་ལྷའི་དབང་བོ་བརྒྱ་བྱིན་ཡིན་ཏེ་
ཁྱོད་ཀྱི་དྲུང་དུ་འོངས་སོ། །གཤེགས་པ་ལེགས་སོ་ཅི་བཞེད་པ་བཀའ་སྩལ་དུ་གསོལ།
ཞེས་ཞེ་ས་དང་བཅས་པས་སྨྲས་པ་དང་། རྒྱལ་པོ་ལ་ཡང་སྨྲས་པ། རྒྱལ་པོ་དྲང་
སྲོང་ང་ལ་ཅི་འདོད་པའི་མཆོག་དེ་སློང་ཞིག །དེ་ནས་རྒྱལ་པོ་དེ་སྦྱིན་པ་ལ་གོམས་
ཤིང་སློང་བ་ལ་མ་གོམས་པའི་ཕྱིར་བརྟན་པས་འཛུམ་ཞིང་ངོ་མཚར་མི་ཆེ་ཞིང༌
རླབས་ཅན་དུ་སྨྲས་པ། བརྒྱ་བྱིན་བདག་ལ་ནོར་མང་ཞིང་། །དམག་ཚོགས་ཆེ་ལ་
མཐུ་དང་ལྡན། །ད་ནི་ལོང་བར་གྱུར་པས་བདག། འཆི་བ་འབའ་ཞིག་མངོན་
པར་འདོད། །གཞན་ཡང་སློང་བ་རྣམས་ནི་ཡིད་ལ་རེ་བ་ཀུན། ། ཡོངས་སུ་་་་་
བསྐོངས་པས་རབ་ཏུ་དགའ་འགྱུར་ཞིང༌། །ལེགས་པར་ལྟ་བའི་བཞིན་རྣམས་མི་
མཐོང་བས། །དེ་ཕྱིར་དབང་པོ་བདག་ནི་འཆི་བར་དགའ། །བརྒྱ་བྱིན་གྱིས་སྨྲས་
པ། སྐྱེས་བུ་དམ་པ་རྣམས་འདི་ལྟ་བུ་ཉམས་སུ་མྱོང་བར་གྱུར་གྱིས། །དེ་སྙམ་དུ་
མི་ སེམས་ཤིག | །འོན་ཀྱང་ཁྱོད་ལ་ངས་དྲིའོ། ། སློང་བ་རྣམས་ཀྱིས་འདི་ལྟའི་
གནས་སྐབས་གྱུར་བྱས་ནས། །ད་ནི་དེ་ལ་ཁྱོད་ཀྱི་ཡིད་ནི་ཅི་སྙམ་སེམས། །ཅི་ནས་
ཡིད་ནི་རབ་ཏུ་ཆེས་པར་འགྱུར་བ་རུ། །དེ་ནི་གསང་བ་མེད་པར་རབ་ཏུ་སྨྲ་བར་
གྱིས། ། རྒྱལ་པོས་སྨྲས་པ། བདག་དོམ་དུ་ཞུགས་པ་དེ་ཙམ་དུ་ཁྱོད་ལ་ཅི་ཡིད་
ཆེས། འོན་ཀྱང་ལྷ་ཡི་དབང་པོ་གསན་དུ་གསོལ། ། དེ་ཚེ་ང་ནི་དེ་ལྟར་སློང་
རྣམས་ཀྱིས། ། སློང་ཞེས་ངེས་པར་སྨྲ་བའི་ཚིག་རྣམས་ལ། ། ཤིས་པ་བརྗོད་པ་་་
བཞིན་དུ་བདག་དགའ་ན། །བདག་གི་མིག་ནི་ཡ་གཅིག་མཐོང་བར་ཤོག །དེ་
ནས་རྒྱལ་པོ་དེའི་བདེན་པའི་བྱིན་རླབས་ཀྱི་མཐུ་དང་བསོད་ནམས་སྤེལ་བའི་ཁྱད་
པར་གྱིས། ཚིག་དེ་སྐད་སྨྲས་མ་ཐག་ཏུ་མེ་ཏོག་ཨུ་ཏྤལ་མཐིང་གའི་དབུས་རིན་པོ་
ཆེ་ཨན་ད་རྙིལ་གྱིས་སྤྲས་པ་འདྲ་བའི་མིག་ཡ་གཅིག་ མཐོང་བར་གྱུར་ཏོ། ། ཡ་་
མཚན་ཆེ་བའི་མིག་དེས་མཐོང་བར་གྱུར་ནས་རྒྱལ་པོ་དེ་སེམས་རབ་ཏུ་དགའ་བས།
ཡོང་བརྒྱ་བྱིན་ལ་སྨྲས་པ། གང་ཡང་བདག་ལ་མིག་ཡ་གཅིག་སློངས་ནས། །དེ་ལ་



བདག་གིས་མིག་གཅིག་དགའ་བཞིན་བྱིན། ། དགའ་ཞིང་སྤྲོ་ལ་རྩེ་གཅིག་སེམས་
གྱུར་ན། ། ཡ་གཅིག་མིག་ཀྱང་བདག་ལ་ཡོད་པར་ཤོག །དེ་ནས་དེ་སྐད་སྨྲས་མ་
ཐག་ཏུ་རྒྱལ་པོ་དེའི་མིག་ཡ་གཅིག་ཀྱང་སྔ་མ་དང་འདྲ་བ་བཞིན་དུ་ཡོད་པར་གྱུར་
ཏོ། །དེ་ནས་རི་དང་བཅས་པའི་ས་ཆེན་གཡོས། ། རྒྱ་མཚོའི་རླབས་ཀྱང་དུས་ལས་
འདས་པ་བྱུང་། ། ལྷ་རྣམས་ཀྱིས་ནི་རྔ་བོ་ཆེ་དག་ཀྱང་། ། ཟབ་ཅིང་སྙན་པའི་སྒྲ་
ཆེན་སྒྲོགས་པར་གྱུར། །ཕྱོགས་རྣམས་ཀུན་ཀྱང་དྭངས་ཤིང་གསལ་བར་སྣང་། །
སྟོན་ཀའི་དུས་བཞིན་ཉི་མ་གསལ་བར་སྣང་། །ཙནྡན་ཕྱེ་མས་བསྒོས་པའི་མེ་ཏོག་
རྣམས། ། ནམ་མཁའི་ནང་ནས་ལྡེང་ཞིང་བབ་པར་གྱུར། །ལྷ་ཡི་བུ་མོ་འཁོར་་་
བཅས་ལྷ་རྣམས་ཀྱང༌། །ཡ་མཚན་ཆེ་བའི་མིག་བགྲད་དེར་ལྷགས་གྱུར། ། སེར་བུ་
ཡིད་དུ་འོང་བ་བདེ་བ་ལྡན། །འགྲོ་བ་རྣམས་ཀྱི་ཡིད་ཀྱི་དགའ་བར་གྱུར། །འབྱུང་
པོ་མཐུ་ཆེན་ངོ་མཚར་གྱུར་པ་རྣམས། །ཡིད་ནི་རབ་ཏུ་དགའ་བས་ཁྱབ་གྱུར་་་
ནས། ། རྒྱལ་པོའི་སྤྱོད་མཆོག་བསྟོད་པའི་གཞི་བརྗོད་པ། ། སྙན་པའི་ཚིག་རྣམས་
ཀུན་ཏུ་གྲགས་པར་གྱུར། །ཨེ་མའོ་རླབས་ཆེན་ཨེ་མའོ་སྙིང་རྗེ་ཆེ། །འདི་ཡི་སེམས་
ནི་ཇི་ལྟར་རྣམ་དག་ལྟོས། །ཨེ་མའོ་བདག་གི་བདེ་ལ་སེམས་མ་ཆགས།། བརྟན་
ཞིང་དཔའ་མཆོག་ཁྱོད་ལ་ཕྱག་འཚལ་ལོ། ། པདྨའི་སྤྱན་ནི་དཔལ་ལྡན་སློར་རྒྱས་
པས། །ཁྱོད་ཀྱིས་འགྲོ་བ་མགོན་བཅས་བགྱིས་པ་ལེགས། ། ཨེ་མའོ་བསོད་ནམས་
ཚོགས་ནི་དོན་ཡོད་པ། །རིང་ཞིག་ཕོན་ནས་ཁྱོད་ཀྱི་བྱིན་གྱིས་རྒྱལ། །དེ་ནས་བརྒྱ་
བྱིན་གྱིས་ལེགས་སོ་ལེགས་སོ། །ཞེས་བྱ་བས་དེ་མགུ་བར་བྱས་ནས་ཡང་སྨྲས་པ། །
རྒྱལ་པོ་ཁྱོད་ཀྱི་བསམ་པ་དག་པ་ནི། །ང་ཡིས་སྔར་ནས་མི་ཤེས་མ་ཡིན་ཏེ། །རྒྱལ་
པོ་ཁྱོད་ཀྱི་མིག་འདི་གཉིས། །དེ་ལྟར་ཁྱོད་ལ་སྦྱིན་པས་ན། །དཔག་ཚད་བརྒྱར་ནི་
ཁོར་ཡུག་ཏུ། །བྲག་རི་རྣམས་ཀྱིས་བར་བཅད་ཀྱང༌། །ཁྱོད་ཀྱི་མིག་ནི་འདི་གཉིས་
ཀྱིས། །ཐོགས་པ་མེད་པར་མཐོང་བར་འགྱུར། ཞེས་སྨྲས་ནས། ། བརྒྱ་བྱིན་དེ་
ཉིད་དུ་མི་སྣང་བར་གྱུར་ཏོ། ། དེ་ནས་བྱང་ཆུབ་སེམས་དཔའ་བློན་པོ་ཆེན་པོ་
རྣམས་དང༌། རྗེས་སུ་འབྲང་བ་རྣམས་དང་ཕོ་བྲང་འཁོར་གྱི་མི་རྣམས་ཡ་མཚན;



ཆེ་ཞིང་སེམས་རབ་ཏུ་དགའ་བར་གྱུར་པའི་མིག་གིས་ལྟ་ཞིང༌། བྲམ་ཟེ་རྣམས་
ཀྱིས་ཀྱང་རྒྱལ་བར་གྱུར་ཅིག །ཅེས་བྱ་བའི་ཤིས་པ་བརྗོད་པའི་ཚིག་ སྨྲ་བས་
མངོན་པར་དགའ་བར་བྱས་ཏེ། ཕོ་བྲང་དམ་པ་རྒྱལ་མཚན་དང་བ་དན་སྣ་
ཚོགས་བཙུགས་པ། % མངོན་པར་མཐོ་བའི་རྒྱན་རྣམས་ཀྱིས་བརྒྱན་པར་ཕྱིན་ནས།
འཁོར་གྱི་ནང་ན་འདུག་སྟེ་དགའ་བ་ལྟ་བའི་ཕྱིར་ལྷགས་པའི་བློན་པོ་ལ་སོགས་པ་
བྲམ་ཟེ་དང༌། ཕོ་བྲང་འཁོར་གྱི་མི་ཡ་རབས་རྣམས་ལ་དེ་ལྟར་བདག་གིས་ཉམས་
སུ་མྱོང་བའི་ཆོས་བཤད་དེ། ། ཤིན་ཏུ་སྦྱིན་པའི་བསོད་ནམས་ལས་གྱུར་པའི། ། ལྟ་
ཡི་མཐུ་ལྡན་ང་ཡི་མིག་མཐོང་ནས། = ཕོངས་པ་རྣམས་ནི་ནོར་གྱིས་མགུ་བྱས་ལ།
འཇིག་ རྟེན་ ན་ ནི་ སུ་ ཞིག་ བསྒྲིམ་ པ་ ལྷོད།་ དཔག་ཚད་བརྒྱ་ ནི་ ཚུན་ ཆད་དུ།
བྲག་རི་མང་པོས་བར་ཀྱང་བཅད། །ཤིན་ཏུ་རིང་ན་གནས་པ་ཡང་། །བལྟ་བར་བྱ་
བ་གསལ་བར་མཐོང་། །གང་ཕྱིར་མི་ཡི་མིག་ནི་འདིར་བྱིན་ནས། །མི་ལས་འདས་
པའི་ལྷ་མིག་བདག་གིས་ཐོབ། །གཞན་ལ་བརྩེ་ཞིང་དུལ་བ་ལས་བྱུང་བའི། །སྦྱིན་
ལས་གཞན་པའི་མངོན་མཐོའི་ཐབས་གང་ཡོད། །ཤི་བ་བ་རྣམས་དེ་ལྟར་རིག་བྱས་
ནས། ། སྦྱིན་དང་སྤྱད་པས་ནོར་རྣམས་དོན་ཡོད་བྱོས། ། འཇིག་རྟེན་འདི་དང་
གཞན་ལའང་འདི་ཉིད་ནི། གྲགས་པ་ཆེ་བའི་བདེ་བ་འབྱུང་བའི་ལམ། འཇིག་
རྟེན་ཕན་ཕྱིར་བྱིན་པ་གང་ཡིན་པ། །སྙིང་པོ་མེད་པའི་ནོར་ཡང་སྙིང་པོར་སྤྱོད། །
སྦྱིན་པ་བྱས་ན་གཏེར་དང་འདྲ་བར་འགྱུར། ། མ་སྦྱིན་ན་ནི་ཤིན་ཏུ་ཆུད་ཟོས་་
འགྱུར། །དེ་ལྟར་བཅོམ་ལྡན་འདས་དེས་བདག་ཅག་གི་ཕྱིར་བྱ་དཀའ་བ་མང་པོས་
དམ་པའི་ཆོས་འདི་བསྒྲུབས་པ་ཡིན་པས། རིམ་གྲོ་བསྐྱེད་དེ་ཆོས་མཉན་པར་
བྱའོ། ། དེ་བཞིན་གཤེགས་པའི་ཆེ་བ་ཉིད་དང༌་། སྔ་མ་བཞིན་དུ་སྙིང་རྗེའི་ཡོན་
ཏིན་བསྔོགས་པ་དང༌། ཚེ་འདི་ཉིད་ལ་བསོད་ནམས་ཀྱི་འབྲས་བུ་མཐོང་བར་
འགྱུར་བ་ལ་ཡང་བརྗོད་པར་བྱའོ། ། དེ་ལྟར་རིམ་གྲོ་བསྐྱེད་དེ་བསོད་ནམས་་་
བསགས་པ་ནི། བདག་གིས་མཐུ་ཆེན་པོ་ཐོབ་པར་འགྱུར་བའི་མེ་ཏོག་གྲགས་
པའི་རྒྱུན་ཆགས་པ་ཡིད་དུ་འོང་བ་ཚེ་འདི་ཉིད་ལ་བསྟན་པ་ཡིན་ནོ། ། ཡུལ་ཤི་བི་



བའི་རྒྱལ་པོར་སྐྱེས་པའི་རབས་ཏེ་གཉིས་པའོ། ། ། །
གསུམ་པ། ཟན་དྲོན་ཆངས་གཅིག་བྱིན་པའི་སྐྱེས་པའི་རབས།
༈ སེམས་རབ་ཏུ་དང་བ་ལས་བྱུང་བ་དང༌། སྣོད་ཁྱད་པར་ཅན་ལ་སྦྱིན་པ་
བྱིན་པ་ནི་རྣམ་པར་སྨིན་པ་ཆེ་བའི་ཕྱིར་ཆུང་ཞེས་བྱ་བ་གང་ཡང་མེད་དོ། །དེ་ཡང་
འདི་སྐད་ཐོས་ཏེ། བཅོམ་ལྡན་འདས་འདི་བྱང་ཆུབ་སེམས་པར་གྱུར་པའི་ཚེ།
ཡུལ་ཀོ་ས་ལའི་རྒྱལ་པོར་གྱུར་ཏོ་ཞེས་གྲགས་སོ། ། དེ་ཡང་སྤྲོ་བ་དང་གསང་ཚིག་
དང་མཐུ་དང་ནུས་པ་ཕུན་སུམ་ཚོགས་པ་ལ་སོགས་པ་རྒྱལ་པོའི་ཡོན་ཏན་རྣམས་
མཆོག་ ཏུ་ གྱུར་དུ་ཟིན་ཀྱང་སྐལ་བ་ཕུན་སུམ་ཚོགས་པའི་ཡོན་ཏན་བཟང་པོས་
འབྱོར་པ་ལྷག་པར་གྱུར་ཏོ། ། སྐལ་བ་ཕུན་སུམ་ཚོགས་བརྒྱན་པས། ། དེ་ཡི་ཡོན་
ཏན་ལྷག་པར་གསལ། ། སྟོན་ཀའི་དཔལ་ནི་གསལ་གྱུར་པས། །ཟླ་བའི་འོད་ཟེར་
གསལ་བ་བཞིན། ། དེས་དགྲ་དྲེགས་པ་རྣམས་ཀྱང་བཏང་། ། དེ་ལ་བརྟེན་པ་་་
རྣམས་ལ་ཆགས། །ཁྲོས་དང་བྱམས་པའི་རྗེས་འབྲང་དཔལ། །རྒྱལ་པོ་གཞན་ལ་དེ་
ལྟར་གྱུར། ། དེ་ནི་ཆོས་ཀྱི་བདག་ཉིད་གྱུར་པས་ན། །གཞན་ལ་གནོད་པའི་སེམས་
དུག་མེད་པར་འགྱུར། །དེ་ཡིན་དཔལ་ནི་དགྲ་ལ་མི་འགོ་བས། །འབངས་ཀྱང་དེ་
ལ་གློ་བ་ཉེ་བར་གྱུར། །དེ་བདག་གི་ཚེ་སྔ་མ་འདས་པ་རྗེས་སུ་དྲན་པར་གྱུར་ཏོ། །
དེ་རྗེས་སུ་དྲན་པར་གྱུར་པས་རབ་ཏུ་སྐྱོ་བར་གྱུར་ནས། དགེ་སྦྱོང་དང་བྲམ་ཟེ་
དང་ཕོངས་པ་དང་སློང་བ་རྣམས་ལ། བདེ་བའི་རྒྱུ་དང་གཞིར་གྱུར་པའི་སྦྱིན་པ་
ཁྱད་པར་ཅན་བྱིན་པར་གྱུར་ཏོ། །ཚུལ་ཁྲིམས་ཀྱི་སྡོམ་པ་ངན་པ་མ་ཡིན་པ་དང་།
གསོ་སྦྱོང་ངེས་པར་གནས་པ་དག་ཀྱང་དུས་མཚམས་ཀྱི་ཉིན་པར་ཡང་དག་པར་
ལེན་ནོ། །རྒྱལ་པོའི་འཁོར་དང་། བདག་གི་བཙུན་མོའི་འཁོར་གྱི་ནང་ན་བསོད་
ནམས་ཀྱི་མཐུ་བསྒྲགས་པ་དང༌། འཇིག་རྟེན་པ་རྣམས་ལེགས་པ་ལ་བཀོད་པ་
འདོད་པས་དང་བའི་སེམས་ཀྱིས་དོན་ངེས་པའི་ཚིགས་སུ་བཅད་པ་འདི་གཉིས་
ཡང་དང་ཡང་དུ་སྨྲས་སོ། །བདེ་བར་གཤེགས་ལ་བཀུར་སྟི་བྱས་པ་ཆུང་དུ་ཡང༌། །
17



འབྲས་བུ་འབྱོར་པ་ཆུང་དུ་མེད་ཅེས་སྔོན་ཐོས་ཀྱི། །ཟན་དྲོན་ཁེངས་པ་རྩུབ་མོ་
ལན་ཚྭ་མེད་པ་ཡི། །འབྲས་བུ་འབྱོར་པ་ཆེན་པོ་འདི་ལྟར་གྱུར་ལ་ལྟོས། །ཤིང་རྟ་སྣ་
ཚོགས་རྟ་དང་གླང་པོ་འགྱིང་བ་དང༌། །བདག་གི་དམག་ཚོགས་ཆེན་པོ་འདི་དང་
ས་ཆེན་འདི། ། ནོར་མང་དཔལ་ཡང་རྗེས་ཆགས་བཙུན་མོ་རྒྱ་ཆེན་ལྡན། ། ཟན་
དྲོན་ཆིངས་གཅིག་འབྲས་བུ་གྲུབ་པ་བཟང་པོ་ལྟོས། །བློན་པོ་ཆེན་པོ་རྣམས་དང་།
བྲམ་ཟེ་རྒན་པོ་རྣམས་དང་། ཕོ་བྲང་འཁོར་གྱི་མི་སྟོད་རིམ་རྣམས་ཡིད་ལ་ངོ་
མཚར་ཆེར་གྱུར་ཀྱང༌། རྒྱལ་པོ་ཆེན་པོ་ཅི་ལ་དགོངས་ཏེ།། ཚིགས་སུ་བཅད་པ་
འདི་གཉིས་རྟག་ཏུ་གསུངས་ཞེས་དེ་ལ་སླར་ཞུ་མ་ནུས་སོ། །དེ་ནས་རྒྱལ་པོ་དེའི་
བཙུན་མོ་གནང་ཆེན་སྨྲ་བའི་སྤོབས་པ་ཐོགས་པ་མེད་པ་ཞིག་ངོ་མཚར་སྐྱེས་ནས།
གཏམ་གླེང་བའི་སྐབས་སུ་བབ་སྟེ་འཁོར་གྱི་ནང་དུ་དེ་ལ་ཞུས་པ། ། མི་ཡི་བདག་པོ་
ངེས་པར་གསུངས་པ་ནི། །ཐུགས་ལ་དགོངས་པ་དགྱེས་པ་ཞལ་དུ་བྱུང༌། ། ཁྱོད་
ཀྱིས་དེ་སྐད་གསུངས་པས་བདག་གི་སེམས། །ངོ་མཚར་ཆེ་བས་རབ་ཏུ་གཡེངས་
པར་གྱུར། །སྐྱེ་བོ་འདི་ཡིས་དེ་ནི་ཐོས་རུང་ན། །རྒྱལ་པོ་ཅི་ཕྱིར་གསུངས་པ་བཀའ་
སྩལ་གསོལ། །གསང་ན་དེ་སྐད་གར་ཡང་མི་བསྒྲགས་ཏེ། །དེ་བས་བདག་གིས་
གུས་པས་ཞུ་བ་ལགས། །དེ་ནས་རྒྱལ་པོ་དེ་དགའ་ཞིང་རབ་ཏུ་བྱམས་པའི་ལྟ་བས་
བཙུན་མོ་ལ་བལྟས་ཏེ། འཛུམ་པའི་བཞིན་མདང་དང་ལྡན་པས་སྨྲས་པ། །དོན་
དང་རྒྱུ་མཚན་མ་ཕྱེས་པར། །ང་ཡིས་སྨྲས་པ་འདི་ཐོས་ནས། །འདི་ནི་ཁྱོད་ཉིད་
འབའ་ཞིག་ཏུ། །ངོ་མཚར་ཆེ་གྱུར་ཡིད་གཡོས་མིན། ། བློན་པོ་ཆེན་པོ་ཚོགས་པ་
འདི་དག་ཐམས་ཅད་ཀྱང་། ། ཡིད་ནི་ངོ་མཚར་ཆེན་པོས་ རབ་ ཏུ་གཡོས་པར་་་
གྱུར། །ང་ཡི་ཕོ་བྲང་འཁོར་དང་བཙུན་མོར་བཅས་པ་ཡང་། །གང་ཕྱིར་ང་ཡིས་དེ་
སྐད་སྨྲས་པ་མཉན་པར་གྱིས། །གཉིད་ལས་སད་བ་བཞིན་དུ་སྐྱེ་བ་ངས་དྲན་པ། །
ཚུལ་དང་ལྡན་ཡང་ནོར་ཙམ་གྱིས་ནི་མཐོ་བ་ལ། ། ལས་ཀྱིས་མགུ་བར་བྱས་ནས་
དམན་ཚས་འཚོ་བ་ཡིས། །གླ་མི་གཅིག་ཏུ་གྲོང་ཁྱེར་འདིར་ནི་ང་གྱུར་ཏོ། །གཞན་
གྱིས་བརྙས་ཤིང་ངལ་བ་དམན་པའི་གླུ་དེ་ཡང་། ། སྐྱབས་ སུ་རེ་ཞིང་མི་འཚོར་



དོགས་ནས་དེ་ལ་ཞུགས། །དགེ་སློང་བཞི་སྡེ་བསོད་སྙོམས་ཕྱིར་ལྷགས་མཐོང་བར་
གྱུར། །དབང་པོ་དུལ་ཞིང་དགེ་སློང་དཔལ་གྱི་རྗེས་འབྲངས་བཞིན། །འཇམ་པའི་
ཡིད་ཀྱིས་དེ་ལ་ཕྱག་འཚལ་ནས། །ཐོན་དྲོན་ཙམ་གཅིག་བདག་གིས་ཁྱིམ་དུ་གུས་
པར་བྱིན། །དེ་ཡིས་མྱུ་གུ་ཙམ་ཞིག་བྱུང་བ་འདི་ཡིན་ཏེ། །རྒྱལ་པོ་གཞན་གྱི་གཙུག་
གིས་ང་ཡི་ཞབས་ལ་གཏུགས། །ང་ཡིས་དེ་ལ་བསམས་ནས་ནི། །ལྷ་མོ་ཁྱོད་ལ་སྨིས་
པ་ཡིན། ། བསོད་རྣམས་ཀྱིས་ནི་ངོམས་མི་མྱོང་། །དགྲ་བཅོམ་མཐོང་བས་མི་
ངོམས་སོ། །དེ་ནས་ལྷ་མོ་དགའ་ཞིང་ཡ་མཚན་ཆེ་བའི་མིག་བགྲད་ནས། རྒྱལ་པོ་
ལ་རབ་ཏུ་གུས་པར་བལྟ་ཞིང་སྨྲས་པ། མངོན་པར་མཐོ་བའི་ཁྱད་པར་འདི་ལྟ་བུ་
ནི། །བསོད་ནམས་ཀྱི་རྣམ་པར་སྨིན་པ་ལགས་པར་གདའོ། །རྒྱལ་པོ་ཆེན་པོ་འདི་
ལྟར་མཛད་པ་ལ་གུས་པ་ནི། །བསོད་ནམས་ཀྱི་འབྲས་བུ་མངོན་སུམ་དུ་གྱུར་པའི་
སླད་དུའོ། །དེ་བས་ན་འདི་ལྟར་དངོས་སྡིག་མི་མཛད་པ་དང༌། །སྐྱེ་དགུ་རྣམས་ལ་
ཕ་བཞིན་དུ་ཡོངས་སུ་སྐྱོང་བ་ལེགས་པར་མཛད་པ་དང༌། །བསོད་ནམས་ཀྱི་ཡོན་
ཏན་བསྒྲུབ་པ་ལ་མངོན་པར་ཕྱོགས་པས་ལགས་སོ། ། གྲོགས་དང་དཔལ་དང་སྦྱིན་
པ་ཕུན་སུམ་ཚོགས་པས་འབར། །བཀའ་ལུང་གཉེན་པོ་རྒྱལ་པོ་གཞན་གྱི་སྤྱི་བོས་
ནོད། །བསེར་མ་ལངས་པས་རླབས་བསྐྱོད་རྒྱ་མཚོའི་གོས་གྱོན་པའི། །ཆོས་ཀྱི་ཚུལ་
བཞིན་ས་ཆེན་ཡུན་རིང་སྐྱོང་བར་འགྱུར། །རྒྱལ་པོས་སྨྲས་པ། ལྷ་མོ་དེ་དེ་ལྟར་
ག་ལ་ཞིག་མ་ཡིན། མཚན་མ་བཟང་པོས་མངོན་པར་མཚོན་པ་ལེགས་པའི་
ལམ། །དེ་ཉིད་ལ་ནི་བདག་གིས་ད་དུང་བསྟན་པར་བྱ། །འཇིག་རྟེན་པ་ནི་སྦྱིན་
པའི་འབྲས་བུ་ཐོས་ནས་སྟེར། །ང་བདག་ཉམས་སུ་མྱོང་ན་ཅི་ཕྱིར་སྦྱིན་མི་བྱ། །དེ་
ནས་རྒྱལ་པོ་དེས་ལྷ་མོ་བཞིན་དུ་དཔལ་འབར་བའི་ལྷ་མོ་ལ་རབ་ཏུ་བྱམས་པས་
བལྟས་ནས། དཔལ་ཕུན་སུམ་ཚོགས་པ་ལ་སེམས་ཞེན་པས་ཡང་སྨྲས་པ། སྐར་
མའི་ནང་ན་ཟླ་བ་བཞིན། །བུད་མེད་ནང་ན་རྣམ་པར་མཛེས། ། ཤིན་ཏུ་ཡིད་འོང་
འབྱུང་བའི་ལས། ། དགེ་ལྡན་ཁྱོད་ཀྱིས་ཅི་ཞིག་བྱས། །ལྷ་ མོས་སྨྲས་པ། ལྷ་
བདག་གིས་ཀྱང་ཚེ་སྔ་མ་ཅུང་ཟད་ཅིག་བགྱིས་པ་རྗེས་སུ་དྲན་ནོ། ། དེ་སྨྱོས་ཤིག་



ཅེས་ རྒྱལ་པོས་དྲིས་པ་དང༌། སྨྲས་པ། བྱིས་པའི་ཚེ་ན་མྱོང་བ་རྗེས་དྲན་་་
བཞིན། །བདག་ནི་བྲན་མོ་བྱེད་པའི་ཚེ་ན་ཟན་ཆངས་ཅིག།ཐུབ་པ་ཟག་པ་ཟད་
ལ་གུས་པར་ཕུལ་བ་ཡིས། །དེ་ཚེ་གཉིད་ཀྱིས་ལོག་པ་འདིར་ནི་སད་པ་བཞིན། །མི་
རྗེ་ལྟས་མཛད་དགེ་བ་དེ་ནི་བདག་གིས་དྲན། ། དེ་ཡིས་བདག་ནི་ས་དང་བཅས་
པའི་མགོན་དུ་གྱུར། །ཟག་པ་ཟད་ལ་བྱས་པ་ཆུང་བ་གང་ཡང་མེད། ། ཇི་ལྟར་ཐུབ་
པས་བཀའ་སྩལ་བཞིན་དུ་ཁྱོད་ཀྱིས་གསུངས། །དེ་ནས་རྒྱལ་པོ་དེས་བསོད་ནམས་
ཀྱི་འབྲས་བུ་མཐོང་བས། བསོད་ནམས་ལ་གུས་པ་བསྐྱེད་པར་སེམས་རབ་ཏུ་
དད་པར་གྱུར་པའི་འཁོར་ཡི་མཚན་ཆེ་ལ་རྩེ་གཅིག་ཏུ་གྱུར་པར་རིག་ནས། །ངེས་
པར་འདི་འདྲ་ཅུང་ཟད་ཅིག་རྗེས་སུ་དྲན་ཏོ། །དགེ་བ་མི་ཆེ་བས་ཀྱང་རྣམ་སྨིན་རྒྱ་
ཆེན་དཔལ་འདི་མཐོང་ནས་སུ། །སྦྱིན་དང་ཚུལ་ཁྲིམས་སྤྱད་པས་བསོད་ནམས་བྱ་
ལ་མི་འབད་སུ་ཞིག་ཡོད། །ནོར་གྱིས་ཆོག་པར་ཡོད་ཀྱང་སེར་སྣའི་མུན་པས་གང་
ཞིག་བློ་བསྒྲིབས་ནས། ། སྦྱིན་པས་ གྲགས་པ་ཐོབ་པར་མི་བྱེད་མི་དེ་བལྟར་མི་
རུང༌། །དབང་མེད་པར་ནི་གང་ཞིག་བཏང་དགོས་དེ་བཞིན་སུ་ལའང་ཕན་མི་
ཐོགས། ། ནོར་དེ་རིགས་པར་བཏང་ན་གལ་ཏེ་ཡོན་ཏན་འགའ་ཞིག་ ཐོབ་གྱུར་
ན། །ཡོན་ཏན་རྣམས་ནི་ཡོད་བཞིན་དེ་ལ་སུ་ཞིག་སེར་སྣའི་ལམ་ལ་བརྟེན། །སྦྱིན་
པ་ལས་བྱུང་ཡོན་ཏན་དགའ་བ་ལ་སོགས་སྣ་ཚོགས་གྲགས་དང་ལྡན། །སྦྱིན་པ་ཞེས་
བྱ་གཏེར་ཆེན་རྗེས་འགྲོ་རྐུན་པོ་ལ་སོགས་ཐུན་མོང་མིན། ། སྦྱིན་པ་འདོད་དང་སེར་
སྣའི་སྐྱོན་གྱིས་ རྡུལ་ཅན་སེམས་ནི་སྦྱོང་བར་བྱེད། ། སྦྱིན་པས་འཁོར་བའི་ལམ་
བགྲོད་ངལ་བ་མེད་པ་བཞོན་པ་བདེ་བ་ཡིན།། སྦྱིན་པས་བདེ་བ་མང་པོ་འགྲུབ་
ཅིང་གྲོགས་པོ་བཟང་པོའི་མཆོག་ཡིན་ནོ། ། འབྱོར་པ་ཕུན་སུམ་ཚོགས་པའམ་་་
བཀའ་ལུང་ཡོན་ཏན་ནམ། །སུམ་ཅུ་རྩ་གསུམ་ཕོ་བྲང་གནས་སམ་གཟུགས་བཟང་
ཡོན་ཏན་ནམ། ། གང་ཞིག་འདོད་ པ་དེ་དག་ཐམས་ཅད་སྦྱིན་པས་ ཐོབ་ པར་དང་
འགྱུར། །དེ་ལྟར་ངེས་དོན་གཏན་ལ་ཕབ་ན་སྦྱིན་པ་སུས་མི་བྱེད། 9 སྦྱིན་པས་ནོར་
གྱི་སྙིང་བོ་ལེན་པར་གསུངས། ། སྦྱིན་པ་དབང་ཕྱུག་རྣམས་ཀྱི་རྒྱུ་ཞེས་གསུངས། །



སྦྱིན་པ་དཔལ་ལྡན་སྐྱེ་བོ་མཆོག་གི་ཚུལ། ། ཤེས་རབ་ཆུང་ངུས་རྡུལ་ཙམ་སྦྱིན་མི་
ནུས། ། དེ་ནས་འཁོར་དེ་དག་གིས་རྒྱལ་པོ་དེའི་ཚིག་བཟུང་བ་ལ་རབ་ཏུ་དགའ་
ཞིང་གུས་པར་བྱས་ནས། །སྦྱིན་པ་ལ་སོགས་པའི་ཡོན་ཏན་བསྒྲུབ་པ་ལ་མངོན་དུ་
ཕྱོགས་པར་གྱུར་ཏོ། ། དེ་བས་ན་སེམས་རབ་ཏུ་དང་བ་ལས་བྱུང་བ་དང་། །སྣོད་
ཁྱད་པར་ཅན་ལ་སྦྱིན་པའི་རྣམ་པར་སྨིན་པ་ཆེ་བའི་ཕྱིར། །སྦྱིན་པ་ཆུང་ཞེས་བྱ་བ་
གང་ ཡང་མེད་དོ། ། དེ་བས་ན་ སེམས་ རབ་ ཏུ་དང་བས་བླ་ན་མེད་པའི་བསོད་
ནམས་ཀྱི་ཞིང་འཕགས་པའི་དགེ་འདུན་ལ་སྦྱིན་པ་བྱིན་ན། བདག་ཀྱང་དེ་ལྟ་
བུའི་ཕུན་སུམ་ཚོགས་པའམ་དེ་བས་ཀྱང་ཁྱད་པར་དུ་འཕགས་པ་ཐོབ་པར་འགྱུར་
བ་རིང་པོར་མི་ཐོགས་སོ་སྙམ་དུ་བསམས་ཏེ།* དགའ་བ་བསྐྱེད་པར་བྱའོ། །ཟན་
དྲོན་ཆངས་གཅིག་བྱིན་པའི་སྐྱེས་པའི་རབས་ཏེ་གསུམ་པའོ། ། ཀ ཀཅིག ས་ཏེ
རྒྱུ་ཡིན་པ་
1:|:
ཀ
བའི་ དབྱར་བཞི་བ། ཚོང་དཔོན་གྱི་སྐྱེས་པའི་རབས།
ཚིག་༼ བམ་པོ་གཉིས་པ། སྐྱེས་བུ་དམ་པ་རྣམས་ནི་བདག་བརླག་པར་འགྱུར་
བ་ལ་མི་འཛེམ་པར་སྦྱིན་པ་བ་བྱེད་ན། བདེ་བར་འདུག་པས་ལྟ་སུ་ཞིག་སྦྱིན་པར་མི་
བྱེད། ། དེ་ཡིང་འདི་སྐད་ཐོས་ཏེ། བཅོམ་ལྡན་འདས་འདི་སྔོན་བྱང་ཆུབ་སེམས་
པར་གྱུར་པའི་ཚེ། སྐལ་བ་ཁྱད་པར་ཅན་དང་ལྡན་པ་ཡོན་ཏན་སྤྲོ་བ་ཕུན་སུམ་
ཚོགས་པས་ནོར་ཕུན་སུམ་ཚོགས་པ་དང་ནི་ལྡན། ༼ སྤྱོད་ཚུལ་མི་མཐུན་པ་མེད་
པའི་བྱུང་ཚུལ་ཅན་ཡིན་པས། ཀའཇིག་རྟེན་པ་རྣམས་ཀྱིས་བཀུར་སྟི་བྱ་བའི་
གནས་སུ་ནི་གྱུར། ༧ ཆོ་རིགས་བཙུན་པ་དང་ནི་ལྡན།། རིག་པ་སྒྱུ་རྩལ་གྱི་ཁྱད་
པར་རྣམ་པ་དུ་མ་ཁོང་དུ་ཆུད་པས། ། བློ་རབ་ཏུ་དྲི་མ་མེད་པར་ནི་གྱུར། ཡོན་
ཏན་ཆེ་བས་རྒྱལ་པོས་ནི་བཀུར་སྟིར་བྱས། རབ་ཏུ་སྦྱིན་པའི་ངང་ཚུལ་ཅན་ཡིན་
པས། འབྱོར་པ་རྣམས་ནི་འཇིག་རྟེན་པ་རྣམས་དང་ཐུན་མོང་སྤྱོད་པའི་ཚོང་
དཔོན་ཞིག་ ཏུ་སྐྱེས་ སོ། ། ཞེས་གྲགས་སོ། ། ཕོངས་པ་རྣམས་ནི་དགའ་འགྱུར་་་་་
བས། ། ཕན་ཚུན་ཀུན་ཏུ་བསྒྲགས་པ་ནི། །དེ་མིང་སྦྱིན་ལ་དཔའ་བ་ཞེས། ། ཕྱོགས་



བཅུ་ཀུན་ཏུ་ཁྱབ་པར་གྱུར། །སྦྱིན་ནམ་མི་སྦྱིན་སྙམ་པའི་རྣམ་རྟོག་པ། ། ཡིད་ལ་
སེམས་པ་ཕོངས་པ་རྣམས་ལ་མེད། །དེ་ཡི་སྦྱིན་པའི་མཐུ་ཆེན་གྲགས་པར་གྱུར། །
ཕོངས་པ་རྣམས་ནི་ཡིད་ཆེས་སྤོབས་ཤིང་སློང་། །དེས་ནི་བདག་གི་བདེ་ཕྱིར་ནོར་
མི་སྦེད། ། འདྲེན་པ་དང་ནི་ཆགས་པས་ཟིལ་གནོན་མིན། ། དེས་ནི་ཕོངས་པའི་
སྡུག་བསྔལ་བཟོད་མི་ནུས། །དེ་བས་མེད་ཅེས་སྨྲ་བ་སྦས་པར་འགྱུར། །དེ་ནས་རེ་
ཞིག་ཅིག་སེམས་དཔའ་ཆེན་པོ་དེ་ཟས་ཀྱི་དུས་ལ་བབས་པའི་ཚེ། །ཁྲུས་བྱས་བྱུག་
སྤོས་ཀྱིས་བྱུགས་པ་དང༌། གཡོས་མཁན་མཁས་པས་གཡོས་པའི་བཟའ་བ་དང༌།
བཅའ་བ་དང་། བཏུང་བ་དང༌། རོ་དང་འཇམ་པ་ལ་སོགས་པའི་ཡོན་ཏན་
དང་ལྡན་པ་སྣ་ཚོགས་བཤམས་པ་དང་། 1:|:རང་སངས་རྒྱས་ཉོན་མོངས་པའི་བུད་
ཤིང་ཐམས་ཅད་བསྲེགས་པ་བསོད་ནམས་ཀྱི་ཚོགས་རྣམས་འཕེལ་བར་འདོད་པ་
ཞིག་དེའི་ཁྱིམ་དུ་བསོད་སྙོམས་ཀྱི་ཕྱིར་འོངས་སོ། །འོངས་ནས་ཀྱང་དེའི་སྒོ་ཁང་ན་
བསྡད་དེ། དོགས་མེད་མི་གཡོ་བརྟན་ཞིང་ཞི་བ་ཡི། །མིག་གིས་ས་ལ་གཉའ་ཤིང་
གང་དུ་བལྟ། །རབ་ཏུ་ཞི་བར་གྱུར་ཅིང་དེ་ན་བསྡད། ། དེ་ལག་པདྨའི་མཆོག་ནི་
ལྷུང་བཟེད་ཐོགས། །དེ་ནས་བདུད་སྡིག་ཅན་གྱིས་བྱང་ཆུབ་སེམས་དཔའི་སྦྱིན་པ་
ཕུན་སུམ་ཚོགས་པ་ལ་མི་བཟོད་པས་དེ་ལ་གེགས་བྱེ་བའི་ཕྱིར། རང་སངས་རྒྱས་
དེ་དང་བར་སྒོ་གཉིས་ཀྱི་བར་ན་སེམས་ཅན་དམྱལ་བ་ཆེན་པོའི་ནང་ན་མེ་ཆེན་པོ་
འབར་བ། ། ཟབས་སུ་མི་འགྲེང་དུ་ཡོད་པར་རབ་ཏུ་ཟབ་པ། མཐོང་ན་རབ་ཏུ་
འཇིགས་པ། འཇིགས་སུ་རུང་བའི་སྒྲ་བསྒྲགས་པ། སྐྱེ་བོ་མང་པོ་རྣམ་པར་
གཡོ་བས་གང་བ་ཞིག་མངོན་པར་སྤྲུལ་ཏེ།། དེ་ནས་བྱང་ཆུབ་སེམས་པས་རང་
སངས་རྒྱས་བསོད་སྙོམས་ལ་གཤེགས་པར་མཐོང་ནས། ཆུང་མ་ལ་བདག་ཉིད་
ཀྱིས་འཕགས་པ་ལ་བསོད་སྙོམས་ཕུལ་ཅེས་སྨྲས་སོ། ། དེས་དེ་ལྟར་མཉན་ནས་དེ་
བཞིན་དུ་བགྱིའོ་ཞེས་སྨྲས་ནས། བཟའ་བ་དང་བཅའ་བ་བཟང་པོ་ཁྱེར་ཏེ་སོང་
སོང་བ་ལས།། ་ སེམས་ཅན་དམྱལ་བའི་གནས་མཐོང་བ་དང༌། ། འཇིགས་ཤིང་
སྐྲག་ནས་མིག་རིག་རིག་པོར་གྱུར་ཏེ། སྒོ་དྲུང་ནས་སླར་ལོགས་པ་དང༌། འདི་
22



ཅི་ཉེས་བྱང་ཆུབ་སེམས་པས་དྲིས་པ་དང༌། དེ་སྐྱག་པས་སྐད་འགགས་ནས་དེ་ལ་
སྨྲ་ཡང་རྡེའུ་མ་ནུས་ཏེ་སྨྲས་སོ། །དེ་ནས་བྱང་ཆུབ་སེམས་པས་བསམས་པ། ཨེ་
མ་ཧོ། # འཕགས་པ་འདི་བདག་གི་ཁྱིམ་ནས་བསོད་སྙོམས་མ་བཞེས་པར་སླར་
བཞུད་ན་ག་ལ་རུང་བསམས་ནས་དེས་སྨྲས་པ་ལ་མ་ཉན་པར། རིངས་རིངས་
ལྟར་བཟའ་བ་དང༌། བཅའ་བ་བཟང་པོ་བདག་ཉིད་ཀྱིས་ཁྱེར་ཏེ། མཐུ་ཆེན་
པོ་ དེ་ ལ་ བསོད་ སྙོམས་ འབུལ་ བའི་ ཕྱིར། ། སྒོ་ ཁང་ གི་ དྲུང་ དུ་ ཕྱིན་ པ་ དང༌།
སེམས་ཅན་དམྱལ་བའི་གནས་ཆེན་པོ་རབ་ཏུ་འཇིགས་པ་དེ་མཐོང་བར་གྱུར་ཏོ། །
དེ་ནས་འདི་ཅི་ཞིག་ཡིན་སྙམ་དུ་རྣམ་པར་རྟོགས་པ་སྐྱེས་པ་དང་། 2| བདུད་སྡིག་
ཅན་ཁང་པའི་ངོས་ཀྱི་རྩིག་པའི་ནང་ནས་བྱུང་སྟེ། །ལྷའི་ལུས་ཡ་མཚན་ཆེ་བར་
མངོན་སུམ་དུ་བསྟན་ནས་བར་སྣང་ལ་གནས་ཏེ། ཕན་པར་འདོད་པ་བཞིན་དུ་
གསལ་བར་སྨྲས་པ། ཀྱེ་ཁྱིམ་བདག་སེམས་ཅན་དམྱལ་གནས་ཆེན་པོ་འདི་ནི།
ངོམ་གྲོག་ཆེན་པོ་ཞེས་བྱ་བ་ཡིན་ནོ། །ཕོངས་པས་བསྔགས་པའི་ཚིག་གིས་བསླུས་
ནས་ནི། །སྦྱིན་ལ་ཞུགས་པ་གང་གིས་ནོར་ཆུད་གསན། །དེ་དག་ལོ་ནི་སྟོང་ཕྲག་དུ་
མར་ཡང༌། །འདི་ན་གནས་འགྱུར་དབྱུང་བ་རབ་ཏུ་དཀའ། ། ནོར་ནི་འཁོར་་་
གསུམ་བྱང་བར་རྒྱུ་ཡིན་ཏེ། ། དེ་མེད་བྱས་ན་སུ་ཡིས་ཆོས་མ་བརླག ་ །ནོར་ཆུད་
གསེན་པས་ཆོས་ནི་བརླགས་གྱུར་ན། །ཅི་ཕྱིར་སེམས་ཅན་དམྱལ་བར་གནས་མི་
འགྱུར། ། སྦྱིན་པའི་ཕྱིར་ནི་ཆོས་ཀྱི་རྩར་གྱུར་པའི། །ནོར་ནི་ཁྱོད་ཀྱིས་ཆུད་གསན་
སྡིག་བྱས་པས། །དམྱལ་བའི་གཤེད་པོ་མི་བཟད་འབར་བའི་ལྕེས། །དེ་ཕྱིར་ཁྱོད་
ནི་ཟ་བར་འདིར་འོངས་སོ། ། དེ་བས་བློ་ནི་སྦྱིན་ལས་བཟློག་ན་ལེགས། ། འོན་ཏེ་
འཕྲལ་དུ་ལྟུང་བར་ཁྱོད་མི་འགྱུར། ། སྙིང་རྗེར་དུ་ཞིང་འགྲེ་ལྡོག་བྱེད་པ་ཡི། །
གཏོང་བ་འདི་དང་ལྷན་ཅིག་ཁྱོད་མ་འགྲོགས། ། སྦྱིན་པ་ཚུལ་མིན་མི་བྱེད་ལེན་པ་
པོའི། ། སྐྱེ་བོ་རྣམས་ནི་ལྷ་ཡུལ་འགྲོ་བར་འགྱུར། ། དེ་བས་མཐོ་རིས་ལམ་བསྒྲིབ་
བཏང་ནས་ནི། ། སྦྱིན་ལ་བརྩོན་པ་བཟློག་པར་གནས་པར་གྱིས། ། དེ་ནས་བྱང་
ཆུབ་སེམས་པས་བསམས་པ། འདི་སྐད་ཟེར་བའི་བདག་ཉིད་ངན་པ་འདི་ནི།



བདག་གིས་སྦྱིན་པ་བྱེད་པ་ལ་ངེས་པར་གེགས་བྱེད་པ་ཡིན་ནོ་སྙམ་ནས། བདག་
གིས་སྙིང་སྟོབས་ཀྱི་ཁུར་མ་བོར་ཏེ། བརྟན་པར་བྱས་ནས། ཚིག་འཇམ་པོའི་
རྒྱུན་མ་ཆད་པར་དེ་ལ་འདི་སྐད་ཅེས་སྨྲས་སོ། ། བདག་ཅག་འདྲ་ལ་ཕན་པར་་
དགོངས་ནས་ནི། །ཁྱོད་ཀྱིས་འཕགས་པའི་ལམ་འདི་རྣམས་བསྟན་པ། །གཞན་ལ་
ཕན་འདོགས་མཁས་ པའི་སྤྱོད་པ་ཅན། ། ལྷ་རྣམས་ཀྱིས་ནི་དེ་ལྟར་བགྱི་བའི་༌༌་
རིགས། ། ཉེས་པ་འབྱུང་བའི་སྔོན་ནམ་འོག་ཏུ་ཡང༌། ། ཞི་བའི་ལམ་དེར་འཆི་བ་
རབ་ཏུ་རིགས། །ནད་ལ་ཆོ་ག་སྤྱད་པ་ནོངས་པ་ཡིས། །ཚབས་ཆེར་གྱུར་ལ་དཔྱད།
ཀྱིས་ཕན་མི་ཐོགས། །སྦྱིན་ལ་ཞུགས་པ་བདག་གིས་སྡུག་བསྔལ་འདི། །དཔྱད་ཀྱིས་
རློན་པར་རབ་ཏུ་མི་འགྱུར་རོ། །ཁྱོད་ཀྱིས་ཕན་པར་བསྟན་པའང་མི་ཉན་པར། །
བདག་གི་སེམས་ནི་སྦྱིན་ལས་སླར་མི་ལྡོག །སྦྱིན་པ་སྡིག་པ་འགྱུར་ཞེས་གང་སྨྲས་
ཤིང༌། །ནོར་ཡང་ཆོས་ཀྱི་རྒྱུ་ཡིན་ཞེས་བགྱི་བ། ། སྦྱིན་པ་མ་གཏོགས་ཆོས་ལམ་
གཞན་ཡོད་པ། །དེས་ནི་གཏེར་སྦས་ཆོས་ཀྱི་རྒྱུར་འགྱུར་བ། །འོན་ཏེ་རྐུན་པོ་འོང་
ནས་ཕྲོག་གྱུར་ཏམ། །འདོད་པས་ཁྱེར་ཏེ་མི་སྣང་འགྱུར་བའམ། །མེ་ཡིས་ཚིག་ན་
བསོད་ནམས་ཐོབ་འགྱུར་བར། །མི་ཡི་བློས་ནི་རྟོགས་པར་མི་ནུས་སོ། །ནོར་སྦྱིན་
པས་ནི་དམྱལ་བར་འགྲོ་བ་དང༌། །ལེན་པ་ལྷ་ཡུལ་འགྲོ་ཞེས་བྱ་བ་ཡང༌། ། ཁྱོད་
ཀྱིས་སྦྱིན་ལས་བཟློག་པར་བྱས་མོད་ཀྱི། ། དེ་ཡིས་བདག་ནི་སྦྱིན་ལ་བརྩོན་པར་
འགྱུར། །ཁྱོད་ཀྱི་ཚིག་དེ་གཞན་དུ་མ་གྱུར་ཅིག ། བདག་ལ་སློང་བ་དེ་དག་མཐོ་
རིས་དང༌། ། འཇིག་རྟེན་ཕན་ཕྱིར་བདག་ནི་སྦྱིན་པ་བྱེད། ། བདག་ནི་བདེ་བ་།
བསྒྲུབ་ཕྱིར་འདི་མི་བྱེད། ། དེ་ནས་ཡང་བདུད་ཕན་པར་འདོད་པ་བཞིན་བརྟན་
པར་བྱ་བའི་ཕྱིར་ལག་པ་བརྐྱངས་ནས། བྱང་ཆུབ་ སེམས་ དཔའ་ལ་ སྨྲས་པ།
འདི་ནི་ང་ཡིས་ཕན་པའམ་བརྫུན་སྨྲས་པ། ལེགས་པར་རྟོགས་ལ་གོང་དུ་བདེ།
བར་སོང་། །བདེ་དང་ལྡན་པས་གུས་བྱས་བདེ་བར་གྱིས། །ཡང་ན་འགྱོད་བཞིན།
ང་ནི་དྲན་པར་བྱོས། །བྱང་ཆུབ་སེམས་པས་གྲོགས་པོ་ཁྱོད་བཟོད་པ་མཛོད་ཅིག་
ཅེས་སྨྲས་ནས། ཕོངས་པ་རྣམས་ཀྱིས་བག་ཕབ་སྤོབས་ཏེ་སློང་བ་ལ། །སྦྱིན་པའི་



༡དུས་སུ་བརྙེས་ཏེ་མ་བྱིན་དགའ་བ་བས། །མི་བཟད་མེ་ལྕེ་འབར་བའི་སེམས་ཅན་
དམྱལ་བ་དེར། །མེ་ལྕེ་འབར་བས་ཕོག་ནས་སྤྱི་གཙུག་ལྟུང་ཡང་རུང། ། དེ་སྐད་
སྨྲས་ནས་བྱང་ཆུབ་སེམས་དཔའ་བདག་གི་སྐལ་བའི་མཐུ་ལ་བརྟེན་ནས་སྦྱིན་པ་ལ་
ཉེས་ད་མིགས་མེད་པར་ཡང་ཤེས་ཏེ། བུ་སྨད་དང་གཡོག་འཁོར་འགྲོ་མི་སྟེར་བ་
རྣམས་བོར་ཏེ། ། བློ་ལ་ ཐེ་ཙོམ་མེད་ཅིང་སྦྱིན་པ་བྱེད་ པར་འདོད་ པ་ སྐྱེས་ཏེ།
དམྱལ་བའི་ནང་ནས་ཕར་སོང་ངོ། །དེ་ནས་དེ་ཡི་བསོད་ནམས་མཐུ་ཡིས་དེར། །
འདམ་རྫིབ་མེད་པར་འདམ་ལས་སྐྱེས་པ་བྱུང་། །ཟེའུ་འབྲུ་དཀར་པོ་སོ་ཡི་ཕྲེང་བ་
དག །བདུད་ལ་འཕྱ་བ་བཞིན་དུ་དགོད་པར་གྱུར། ། དེ་ནས་བྱང་ཆུབ་སེམས་
དཔའ་བདག་གི་བསོད་ནམས་ཁྱད་པར་ཅན་ལས་བྱུང་བའི་པདྨའི་སྟེགས་བུ་ལས་
སོང་སྟེ། རང་སངས་རྒྱས་ཀྱི་དྲུང་དུ་ཕྱིན་ནས་སེམས་རབ་ཏུ་དང་ཞིང་དགའ་
བས་དེ་ལ་བསོད་སྙོམས་ཕུལ་ལོ། ། དེ་ཡི་ཡིད་ནི་རབ་ཏུ་དང་བྱའི་ཕྱིར། ། དེ་ནས་
དགེ་སློང་དེ་ནི་མཁའ་ལ་ལྡིང་། དེས་ནི་དེ་ན་ཆར་འབེབས་འབར་བར་བྱེད།
གློག་དང་བཅས་པའི་སྤྲིན་གྱི་དཔལ་བཞིན་མཛེས། །བདུད་ནི་ཡིད་ལ་བསམ་པ་མ་
གྲུབ་ནས། ། ཡི་ཆད་ནས་ནི་མདངས་ཀྱང་ཉམས་པར་གྱུར། ། དེ་ལ་ཕྱོགས་ཏེ་ལྟ་
ཡང་མ་ནུས་ནས། དམྱལ་བ་དང་བཅས་དེ་ན་མི་སྣང་གྱུར། །དེ་ཅིའི་ཕྱིར་བཤད་
ཅེ་ན། དེ་ལྟར་སྐྱེས་བུ་དམ་པ་རྣམས་ནི་བདག་བརླག་པར་འགྱུར་བ་ལ་ཡང་མི་
འཛེམ་པར་སྦྱིན་པ་བྱེད་ན། བདེ་བར་འདུག་པ་ལྟ་ སུ་ཞིག་སྦྱིན་པར་མི་བྱེད།
དེ་བས་ན་སྙིང་སྟོབས་ཅན་ནི་བསྡིགས་ཀྱང་མི་རིགས་པ་བྱེད་དུ་གཞུག་མི་ནུས་
སོ། ། ཞེས་ཀྱང་བཤད་པར་བྱའོ། ། ཚོང་དཔོན་གྱི་སྐྱེས་པའི་རབས་ཏེ་བཞི་་༌་་་
པའོ། །། །
ལྔ་བ། ཚོང་དཔོན་ཟིལ་གྱིས་མ་ནོན་པའི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་འབྱོར་པ་ཟད་དུ་དོགས་ནས། །སྦྱིན་པ་བྱེད་པ་
ལ་ཞུམ་པར་མི་འགྱུར་རོ། །དེ་ཡང་འདི་སྐད་ཐོས་ཏེ། ༧ བྱང་ཆུབ་སེམས་དཔའ་
།



གཏོང་བ་དང༌། ཚུལ་ཁྲིམས་དང་། ཆོ་རིགས་དང༌། དུལ་བ་དང་། མང་
དུ་ཐོས་པ་དང༌། ཤེས་རབ་དང་ དྲེགས་པ་མེད་པ་ལ་ སོགས་པའི་ཡོན་ཏན་
དང་ནི་ལྡན། འབྱོར་པ་ཕུན་སུམ་ཚོགས་པས་ནི་ནོར་སྦྱིན་པོ་དང་འདྲ། གློ་
བུར་ པ་ ཐམས་ ཅད་ལ་སྦྱིན་པ་བྱེད་པས་སྦྱིན་ པའི་འབྱོར་པ་ ནི་ རྒྱུན་མི་འཆད།།
འཇིག་རྟེན་ལ་ཕན་པའི་དོན་བྱེད་པའི་ཕྱིར་སྦྱིན་པ་པོའི་གཙོ་བོ་ཚོང་དཔོན་ཞིག་ཏུ་
གྱུར་ཏོ། ། ཞེས་ གྲགས་སོ། ། སེར་སྣ་ལ་སོགས་པའི་ཉེས་པས་ཟིལ་གྱིས་མི་གནོན་
པའི་ཕྱིར། མིང་ཡང་ཟིལ་གྱིས་མི་གནོན་པ་ཞེས་བཏགས་སོ། །འདོད་པའི་དོན་
ཕྱིར་ཐེ་ཙོམ་མེད་གྱུར་པས། །དགའ་བ་སྐྱེ་བའི་ཁྱད་བར་རྒྱུར་གྱུར་པ། །ཕོངས་པ་
རྣམས་ཀྱིས་དེ་ནི་མཐོང་བ་བཞིན། ། དེས་ཀྱང་ཕོངས་པ་རྣམས་ནི་ མཐོང་ན་་་་
དགའ། ། སློང་བས་སློང་ཞེས་ངེས་པར་བསློངས་པ་ལ། དེས་ནི་མེད་ཅེས་བྱ་བར་
མི་འགྱུར་ཏེ། །དེ་ཡི་སེམས་ནི་ནོར་ལ་ཆགས་པའི་སྐབས། །སྙིང་རྗེ་ཆེན་པོས་རབ་
ཏུ་མེད་པར་བྱས། །ཕོངས་པ་རྣམས་ཀྱིས་དེ་ཡི་ཁྱིམ་ནས་ནི། །ནོར་གྱི་སྙིང་པོ་ཕྱུང་
ན་རབ་ཏུ་དགའ། ། རྒྱུ་རྐྱེན་མེད་པར་མྱུར་དུ་ཆུད་ཟ་བའི། ། ནོར་ནི་ཤིན་ཏུ་མི་
བཟད་ནོར་མི་རིགས། །འཇིག་རྟེན་དག་ན་ནོར་ནི་ཕལ་ཆེར་ཡང་། །ཆགས་པའི་
གཞི་དང་ངན་འགྲོའི་གྲོགས་སུ་འགྱུར། ། དེ་ཡི་ནོར་ནི་བདག་དང་གཞན་དག་གི།
འབྱོར་པ་ཐོབ་པས་དོན་དང་ལྡན་པར་འགྱུར། ། དེ་ནས་ སེམས་དཔའ་ཆེན་པོ་
དེས། །ཀུན་ཏུ་སློང་བ་རྣམས་ཇི་ལྟར་འདོད་པ་བཞིན་དུ་ཉོན་མ་མོངས་པར་གུས་
པ་ཁྱད་པར་ཅན་གྱིས་བརྒྱན་ཅིང༌། ནོར་སྦྱིན་པ་རླབས་པོ་ཆེས་རབ་ཏུ་ཚིམ་པར་
བྱས་པ་དང༌། ལྷ་རྣམས་ཀྱི་དབང་པོ་བརྒྱ་བྱིན་གྱིས་སྦྱིན་པ་རླབས་པོ་ཆེ་དེ་ཐོས་
ནས། ཡིད་ལ་ཡ་མཚན་ཆེ་བར་གྱུར་ཏེ་འདི་སྦྱིན་པ་ལ་བརྟན་ནམ་མི་བརྟན་
ཉམས་བསྐྱེད་པ་དང༌། འདིའི་ནོར་ཟད་ཀྱིས་དོགས་པས་སེར་སྣ་བྱེད་དུ་གཞུག་
པའི་ཕྱིར། ཉིན་རེ་ཞིང་རིམ་གྱིས་འབྲས་བུ་དང་ནོར་དང་། རིན་པོ་ཆེ་དང་།
ཡོ་བྱད་ཀྱི་རྣམ་པ་དེ་དང་དེ་དག་མི་སྣང་བར་བྱས་སོ། །སེམས་དཔའ་ཆེན་པོ་དེ་ནི་
སྦྱིན་པ་ལ་མོས་པས། ཆུ་ཡི་ཐིགས་པ་ཉི་མས་ཕོག་པ་བཞིན། །དེ་ཡི་ནོར་ནི་ཅི་
%



ཙམ་ཟད་གྱུར་པ། དེ་ཙམ་གྱིས་ནི་སྦྱིན་པ་ཆེན་པོ་ཡི། །མེ་ཡིས་ཚིག་པ་བཞིན་དུ་
ཁྱིམ་ནས་འབྱིན། །དེ་ནས་ལྷའི་དབང་པོ་བརྒྱ་བྱིན་གྱིས་སེམས་དཔའ་ཆེན་པོ་དེའི་
ནོར་ཐམས་ཅད་ཟད་པར་གྱུར་ཀྱང༌། །སྦྱིན་པ་ལ་རབ་ཏུ་གཞོལ་བར་གྱུར་པ་རིག་
ནས་བློ་ལ་ཤིན་ཏུ་ངོ་མཚར་བར་གྱུར་ཏེ། ། དེའི་ནོར་གཅེས་པ་ཐམས་ཅད་ནུབ་
ཅིག་མི་སྣང་བར་བྱས་ནས། ་ཐག་པ་ཞིག་དང་ཟོར་བ་ཞིག་བཞག་གོ །དེ་ནས་
བྱང་ཆུབ་སེམས་པས་ནང་པར་ནམ་ལངས་ནས་དུས་བཞིན་དུ་ལངས་ཏེ་བལྟས་པ་
ན། བདག་གི་ཁྱིམ་གྱི་ནོར་དང༌། འབྲུ་དང་། ཡོ་བྱད་དང་། མི་རྣམས་ནི་
མེད་ལ་སྒྲ་ཅ་ཅོ་ཡང་མེད་ལ་སྡུག་བསྔལ་བ་ལྟར་འདུག་ཅིང༌། །སྲིན་པོས་ཕུང་བར་
བྱས་པ་བཞིན་དུ་བལྟས་ན་ཉམས་མི་དགའ་བར་གྱུར་པ་མཐོང་ནས། འདི་ཅི་
ཉེས་སྙམ་དུ་རྟོགས་པ་སྐྱེས་ཏེ། ཀུན་ཏུ་ཉུལ་ཉུལ་བ་དང༌། ཐག་པ་བསྡོགས་པ་
ཞིག་དང༌། ཟོར་བ་ཞིག་དེ་ན་འདུག་པ་མཐོང་ནས། དེ་བསམས་པ། གལ་
ཏེ་འགའ་ཞིག་གིས་སློང་བའི་ཚིག་སྨྲ་མ་ཕོད་དེ། བདག་གི་ཞོ་ཤས་འཚོ་བས་
བདག་གི་ཁྱིམ་དུ་སྤོབས་པ་དེ་ལྟ་བུ་བསྟན་ན་ནི་བདག་གི་ནོར་ལེགས་པར་སྤྱད་པ་
ཉིད་དུ་གྱུར་ཏོ། ། དེ་སྟེ་བདག་སྐལ་བ་ཆུང་བའི་སྐྱོན་གྱིས་མཐོང་བར་གྱུར་པ་མ་
བཟོད་ནས་སུས་ཀྱང་མ་སྤྱད་པར་མེད་པར་གྱུར་ན་ནི་མ་རུང་བར་གྱུར་ཏོ་སྙམ་
མོ། །ནོར་རྣམས་ངོ་བོ་མི་རྟག་པར། །བདག་གིས་སྔ་ནས་ཤེས་ཟིན་ན། །ཕོངས་པ་
རྣམས་ཀྱི་སྡུག་བསྔལ་གྱིས། ། བདག་གི་ཡིད་ནི་འདིར་བསྲེགས་སོ། ། སྦྱིན་དང་
བཀུར་སྟིས་ཡུན་རིང་བདེ་བྱས་ པ། །བདག་གི་ཁྱིམ་ནི་ནོར་དང་བྲལ་མཐོང་་་་
ནས། །མཚོ་སྐམས་དྲུང་དུ་སྐོམ་པ་ལྷགས་པ་བཞིན། །བདག་གི་ཕོངས་པ་དེ་དག་
ཇི་ལྟར་འགྱུར། ། དེ་ནས་བྱང་ཆུབ་སེམས་དཔའ་བདག་གིས་བརྟན་པ་ལ་བརྟན་
པས་ཞུམ་པ་དང་སྤྲོ་བའི་བློ་ཞི་བར་མ་གྱུར་ཏོ། །དེའི་གནས་སྐབས་ན་ཡང་སློང་བ་
ལ་མ་གོམས་པ་ངོ་ཤེས་ཀྱང་གཞན་ལ་སློང་མ་ཡོད་པ་དང་། སློང་བ་དེ་ནི་དེ་ལྟར་
དཀའ་བ་ལྟ་ཞིག་སྙམ་ནས། དེས་སློང་མི་རྣམས་ལ་དེ་བས་ཀྱང་རྗེས་སུ་བརྩེ་བར་
གྱུར་ཏོ། །དེ་ནས་བདག་ཉིད་ཆེན་པོ་དེས་སློང་མི་རྣམས་ལ་འོངས་པ་ལེགས་སོ། །



ཞེས་བྱ་བ་ཙམ་ལ་ལྟོས་ནས། བདག་ཉིད་ཀྱིས་ཐག་པ་བསྡོགས་པ་དེ་དང་ཟོར་བ་
གཉིས་བླངས་ཏེ། ཉིན་རེ་བཞིན་རྩྭ་བཙོངས་པའི་རིན་རྙེད་པ་ཙམ་གྱིས་སྐྱེ་བོ་
ཕོངས་པ་རྣམས་སློང་བ་ལ་མགུ་བར་བྱས་སོ། ། དེ་ནས་ལྷའི་དབང་པོ་བརྒྱ་བྱིན་
གྱིས་དེ་རབ་ཏུ་དབུལ་བར་གྱུར་ཀྱང་དེ་ལྟར་ཞུམ་པ་མེད་ཅིང་སྦྱིན་པ་ལ་རབ་ཏུ་
གཞོལ་བར་མཐོང་ནས་ཡ་མཚན་ཆེ་ཞིང་གུས་པར་གྱུར་ཏེ། ལྷའི་ལུས་མངོན་
སུམ་དུ་བསྟན་ནས་བར་སྣང་ལ་གནས་ཏེ། ། སྦྱིན་པ་ལས་བཟློག་པའི་ཕྱིར་སེམས་
དཔའ་ཆེན་པོ་ལ་སྨྲས་པ། ཁྱིམ་བདག་བྱམས་ཀྱིས་འགྱོད་པའི་གནས་སྐབས་འདི་
ལྟ་བུར། །སྦྱིན་པ་དྲགས་པས་ཁྱོད་ཀྱིས་མྱོང་བ་ནི། །རྐུན་པོས་མ་ཁྱེར་ཆུ་དང་མེས་
མ་ཚིག །རྒྱལ་པོ་རྣམས་ཀྱིས་ནོར་ཡང་མ་འཕྲོགས་སོ། །དེ་བས་ཁྱོད་ལ་ཕན་ཕྱིར་
ང་ཡིས་སྨྲ། །སྦྱིན་ལ་ཞུགས་པའི་ཆགས་པ་བཏང་བར་གྱིས། །འདི་ལྟར་གྱུར་ཀྱང་
གལ་ཏེ་མ་སྦྱིན་ན། །སྔོན་གྱི་འབྱོར་པ་བཟང་པོ་ཐོབ་པར་འགྱུར། ། ཆུང་ངུ་གོད་
ཀྱང་རྟག་ཏུ་སྤྱད་ན་ནི། །ཡུན་རིང་སྤྱད་ན་མིག་སྨན་ཟད་ལ་ལྟོས། ། བསགས་ན་
གྲོག་མཁར་མཐོན་པོར་གྱུར་ལ་ལྟོས། །དར་བར་འདོད་པས་བསྡམ་པར་བྱས་ན་
ལེགས། ། དེ་ནས་བྱང་ཆུབ་སེམས་པས་སྦྱིན་པའི་ཡོན་ཏན་བསྟན་པའི་ཕྱིར་བརྒྱ་
བྱིན་ལ་སྨྲས་པ། སྤྱན་སྟོང་མངའ་བ་རབ་ཏུ་ཕོངས་གྱུར་ཀྱང༌། །འཕགས་པས་མ་
རབས་ཆོས་བྱ་རབ་ཏུ་དཀའ། །གང་ཞིག་ཐོབ་ཕྱིར་སེར་སྣའི་སེམས་བྱུང་བ། །
བརྒྱ་བྱིན་ནོར་དེ་བདག་ལ་མེད་ཀྱང་རུང༌། སློང་བའི་སྡུག་བསྔལ་ཤི་དང་འདྲ་བ་
ཡི། །གཉེན་པོའི་ལམ་དུ་བགྲོད་པར་འདོད་པ་ལ། ། དེ་ཡིས་ཕོངས་པ་ཡ་རབས་
གཟི་བྱིན་ཅན། ། སུ་ ཞིག་ མེད་ཅེས་ཟེར་བའི་སེར་བས་བརྡེག །སློང་བ་་་་
གདུངས་ནས་ངོ་ཟུང་གནག་གྱུར་པས། ། ཕོངས་པ་རྣམས་ནི་མགུ་བར་མི་འགྱུར་
བའི། །ནོར་རམ་རིན་ཆེན་ལྷ་ཡི་རྒྱལ་སྲིད་ཀྱང་། །དེ་ལྟ་བུ་དག་བདག་ནི་སོགས་
སམ་ཅི། ། གང་ཞིག་སེར་སྣའི་སྐྱོན་ནི་འཕེལ་འགྱུར་ཞིང་། ། གཏོང་བའི་སེམས་
ཀྱང་སྐྱེ་བར་མི་འགྱུར་བ། །བདག་ལྟ་བུ་ཡིས་དེ་ནི་བཏང་བའི་རིགས། །ཡོངས་སུ་
བཟུང་བར་སྙད་བཏགས་ ཕོངས་པ་ཡིས། ། གློག་ནི་འགྱུ་བ་བཞིན་དུ་མི་བརྟན་
28



ནོར། །ཀུན་དང་ཐུན་མོང་ཕོངས་པ་དུ་མའི་རྒྱུ། །བདེ་བ་འབྱུང་བའི་རྒྱུ་ནི་སྦྱིན་པ་
ཡིན། ། ཡ་རབས་སུ་ཞིག་སེར་སྣའི་ལམ་ལ་བརྟེན། །བརྒྱ་བྱིན་ཁྱོད་ཀྱིས་བདག་ལ་
གཉེན་པོ་བསྟན། ། ཕན་པ་སྨྲས་པས་བདག་ལ་བརྩེ་བར་བགྱིས། །སྦྱིན་པས་ཡིད་
ནི་དགའ་ལ་གོམས་པར་གྱུར། ། དེ་བས་ལམ་མིན་སུ་ཞིག་དགའ་བར་འགྱུར། །
ཁྱོད་ཀྱི་ཐུགས་ནི་ཁྲོ་བར་གྱུར་པ་ཡིས། །ལམ་དུ་འཇུག་པར་བགྱི་བ་མི་རིགས་སོ། །
ངོ་བོ་ཉིད་ནི་མི་མཐུན་ཕྱོགས་ཀྱི་ལམ། ། བགྲོད་དཀའ་བཞུགས་པ་སླ་བ་མ་ཡིན་
ནོ། །བརྒྱ་བྱིན་གྱིས་སྨྲས་པ། ཁྱིམ་བདག་འབྱོར་པ་ཕུན་སུམ་ཚོགས་ཤིང་བང་
མཛོད་ཡོངས་སུ་གང་བ་དང༌། ། ཞིང་གི་སོ་ནམ་ལེགས་པར་བྱེད་ཅིང་རླབས་ཆེ་
རྣམ་པ་སྣ་ཚོགས་བྱེད་པ་དང༌། །དབང་ཕྱུག་དབང་དུ་གྱུར་པ་ལ། ། རིམ་པ་འདི་
འཇིག་རྟེན་ན་དར་བར་འགྱུར་གྱིས། གནས་སྐབས་འདི་ལྟ་བུ་མི་རུང་ངོ་ལྟོས་
ཤིག ། བདག་གིས་བློ་ཡིས་ལྕོགས་ཤིང་མ་ཡེངས་པའམ། །གྲགས་པའི་རྗེས་མཐུན་
རིགས་དང་མཐུན་པའམ། །ལས་ཀྱི་ཡོན་ཏན་གྱི་ནི་འབྱོར་ཐོབ་ནས། ། ཉི་ མ་་་
བཞིན་དུ་འགྲན་ཟླ་ཟིལ་མནན་ཏེ། ། སྐྱེ་བོ་རྣམས་ནི་ཞོར་ལ་གྲོགས་བཙལ་ནས། །
མཛའ་བོར་བཅས་པའི་གཉེན་རྣམས་མགུ་བྱས་ཏེ། ། རྒྱལ་པོ་ལས་ཀྱང་བཀུར་སྟི་
ཐོབ་གྱུར་ནས། ། མངོན་པར་ཆགས་བཞིན་དཔལ་གྱིས་འཁྱུད་གྱུར་ན། །དེ་ནས་
སྦྱིན་པའམ་བདེ་བའི་རིམ་པ་ལ། །རབ་ ཏུ་ཞུགས་ནས་སྐྱེ་བོས་འཕྱས་གདབ་
མེད། །འདབ་གཤོག་མ་རྫོགས་མཁའ་ལ་འཕུར་འདོད་བཞིན། ། སྦྱིན་པ་འབའ་
ཞིག་འདོད་པས་བརླག་པར་འགྱུར། །དེ་བས་སྡོམ་ཞིང་མི་གཡེང་གནས་བཅས་
ལ། །སྦྱིན་པ་ཐོང་ལ་རེ་ཞིག་ནོར་སོགས་ཤིག །འབྱོར་པ་མེད་པར་གང་ཞིག་མི་
སྦྱིན་པ། ། དེ་ལ་མ་རབས་གྱུར་པ་ཅི་ཞིག་ཡོད། ། བྱང་ཆུབ་སེམས་པས་སྨྲས་པ།།
ཁྱོད་དེ་ལྟར་ཧ་ཅང་དུས་མ་ཆེ་ བར་ཐོང་ཞིག གཞན་གྱི་དོན་པས་གང་ཞིག་
བདག་དོན་ཆེར་འཛིན་པ། །དེས་ཀྱང་འབྱོར་པ་ཁྱད་དུ་བསད་ནས་སྦྱིན་དགོས་
སོ། །གང་དག་ཆགས་པ་སྤངས་ནས་སྦྱིན་པར་དགའ་འགྱུར་བ། །འབྱོར་པ་ཆེན་
པོ་ཡིས་ཀྱང་དགའ་བ་དེ་མི་མྱོང་། །འབྱོར་པ་འབའ་ཞིག་གིས་ཀྱང་མཐོ་རིས་ཐོབ་
29



མི་འགྱུར། །སྦྱིན་པ་ཡིས་ནི་གྲགས་པ་སྙན་པ་ཐོབ་པར་འགྱུར། །སེར་སྣ་ལ་སོགས་
སྐྱོན་གྱིས་ཟིལ་གྱིས་གནོན་མི་འགྱུར། །དེ་བས་འབྱོར་པ་དེ་ཕྱིར་སྦྱིན་པ་སུས་མི་
བྱེད། །གང་ཞིག་སྐྱེ་ཤིས་རྟེན་པའི་འཇིན་རྟེན་སྐྱོང་འདོད་པའི། །སྙིང་རྗེའི་དབང་
གིས་བདག་ཀྱང་རབ་ཏུ་གཏོང་བྱེད་ཅིང། ། གཞན་སྡུག་བསྔལ་བས་བདག་གིས་
བདེ་བ་མི་མྱོང་བས། ། དེ་བས་དཔལ་ལྡན་ཁྱོད་ཀྱི་ནོར་ཡང་ཅི་ཞིག་བྱ། ། ལྷའི་
དབང་པོ་གཞན་ཡང་། ནོར་རྣམས་ཕུན་སུམ་ཚོགས་པ་བཞིན། །ཚེ་ཡང་གནས་
པ་མི་བརྟན་ཏེ། ། དེ་བས་སློང་མི་མཐོང་ན་ནི། ། ཕུན་སུམ་ཚོགས་ལ་མི་ལྟའོ། །
ཤིང་རྟ་གཅིག་གིས་གང་དུ་ས་ལ་ལམ་དྲངས་པ། །དེ་བཞིན་གཞན་དང་གཞན་ཡང༌།
ལམ་དེར་བརྟུལ་ཏེ་འདོང་། ། དེ་ལྟར་ཐོག་མའི་ལམ་ནི་བདེ་བ་འདི་བོར་ནས།
ཡང་དག་མ་ཡིན་ལམ་དུ་འཇུག་པ་བདག་མི་དགའ། །གལ་ཏེ་བདག་ནི་ཕྱིས་ཀྱང་
ནོར་དང་ལྡན་གྱུར་ན། །སློང་མི་རྣམས་ཀྱི་སེམས་ནི་ངེས་པར་མགུ་བར་བྱ། །བརྒྱ་
བྱིན་བདག་ནི་སྦྱིན་ལས་ལྡོག་པར་མི་བྱེད་ཅིང་། །འདི་ལྟར་གྱུར་ཀྱང་ཅི་འབྱོར་པ་
ནི་སྦྱིན་པར་བྱ། །དེ་སྐད་ཅེས་སྨྲས་པ་དང༌། ལྷའི་དབང་པོ་བརྒྱ་བྱིན་ཡིད་རབ་
ཏུ་དགའ་བར་གྱུར་ནས། : ལེགས་སོ་ལེགས་སོ་ཞེས་བྱ་བས་མགུ་བར་བྱས་ཏེ་རབ་
ཏུ་གུས་ཤིང་བྱམས་པའི་ལྟ་བས་བལྟས་ནས་སྨྲས་པ། སྐྱེ་བོ་རྣམས་ནི་གྲགས་དང་
འགལ་བར་འགྱུར་བའི་ལས། ། མི་བཟད་ངན་པ་རྣམས་ཀྱིས་འབྱོར་པ་ཐོབ་པར་
འདོད། །བདག་གི་བདེ་ལ་ཆགས་པའི་ཉེས་དམིགས་མང་མཐོང་ནས། །ཤིན་ཏུ་
གཡེང་བའི་སེམས་ཀྱིས་ཆགས་པ་རབ་ཏུ་འཇུག །ཁྱོད་ཀྱིས་ནོར་ནི་ཟད་པར་
འགྱུར་བའང་མ་བསམས་ཤིག །བདག་གི་བདེ་ཉམས་ང་ཡིས་བསླུས་པའང་མ་
བསམས་པར། །གཞན་གྱི་ནོར་བསྒྲུབ་པ་ལ་སེམས་ནི་བརྟན་གྱུར་པས། །བདག་
ཉིད་ཕུན་སུམ་ཚོགས་པར་རབ་ཏུ་ཆེ་བར་བསྟན། ། ཨེ་མའོ་རླབས་ཆེན་ཁྱད་པར་
འཕགས་པ་གསལ་བ་ཡིས། ། སྙིང་གི་སེར་སྣའི་མུན་པ་རབ་ཏུ་བསལ་བར་གྱུར། །
ནོར་ནི་མེད་པར་གྱུར་ཀྱང་དེ་ལ་ཆགས་པ་ཡིས། །རབ་ཏུ་སྦྱིན་ལས་ཞུམ་པའི་སྐྱོན་
དུ་ཡོངས་མ་གྱུར། ། གཞན་སྡུག་པ་ཡིས་སྡུག་ལ་ངོ་མཚར་མི་ཆེ་སྟེ། ། སྙིང་རྗེའི་
30



དབང་གིས་ཁྱོད་ནི་འཇིག་རྟེན་ཕན་པར་འདོད། །གངས་ཀྱི་རི་བོ་རླུང་གིས་བསྐྱོད་
པར་མ་ནུས་བཞིན། ། རབ་ ཏུ་སྦྱིན་ལས་ བདག་ གིས་ བསྐྱོད་པར་མི་ནུས་སོ། །
གྲགས་པ་ཀུན་ཏུ་བསྒྲགས་ཕྱིར་ཡོངས་སུ་བརྟགས་པ་འདིས།། ཁྱོད་ཀྱི་ནོར་འདི་
རྣམས་ནི་བདག་གིས་སྦས་པར་གྱུར། ། དེ་ལྟར་མ་བྱས་ན་ནི་ནོར་བུ་བཟང་པོ་་
ཡང༌། །ནོར་བུ་དེ་ནི་གྲགས་དང་རིན་ཆེན་མི་རྟོགས་སོ། །དེ་བས་སློང་མི་རྣམས་ལ་
སྦྱིན་པའི་ཆར་ཕོབ་ལ། ། སྤྲིན་ཆེན་གྱིས་ནི་མཚོ་རྣམས་གང་བ་བཞིན་དུ་བྱོས། །
ངས་ནི་རྗེས་སུ་བཟུང་བས་ནོར་རྣམས་ཟད་མི་འགྱུར། ། བདག་གིས་གཙེས་པ་འདི་
ཡང་ཁྱོད་ཀྱིས་བཟོས་པར་བྱོས། །ཞེས་བྱ་བས་དེ་མགུ་བར་བྱས་ནས། བརྒྱ་བྱིན་
གྱིས་དེའི་ནོར་གྱི་རྣམ་པ་དེ་དག་སླར་བྱིན་ཏེ། བཟོད་པར་བྱས་ནས་དེ་ཉིད་དུ་མི་
སྣང་བར་གྱུར་ཏོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་བདོག་པ་ཟད་དུ་དོགས་
པའམ། །འབྱོར་པ་ལ་ཆགས་པའི་ཕྱིར་སྦྱིན་པ་དང་འགལ་བར་མི་བྱེད་དོ། ། ཚོང་
དཔོན་ཟིལ་གྱིས་མི་གནོན་པའི་སྐྱེས་པའི་རབས་ཏེ་ལྔ་པའོ། །
1:|: 1:|:ག་
12|:ཀྱི
དྲུ ག་པ། རི་བོང་གི་སྐྱེས་པའི་རབས། ། ར
1:|: ༈ སེམས་དཔའ་ཆེན་པོ་རྣམས་ནི་དུད་འགྲོར་གྱུར་ཀྱང་སྦྱིན་པ་ཅི་ནུས་བྱེད་
པ་ཡོད་ན། མིར་གྱུར་པ་རྣམས་ལྟ་སུ་ཞིག་སྦྱིན་པ་མི་བྱེད། དེ་ཡང་འདི་སྐད་
ཐོས་ཏེ། དགོན་པའི་གནས་ལྡུམ་བུ་དང་། ༼རྩྭ་དང་ཤིང་ལྗོན་པ་ཡིད་དུ་འོང་བ་
ཡོད་པ། མེ་ཏོག་དང་འབྲས་བུར་ལྡན་པ་དང་། །ཆུ་གཙང་མ་བཻཌཱུརྱ་མཐིང་ག་
དང་འདྲ་བ། | འབབ་པའི་མཚོས་མཐའ་བསྐོར་བ། ས་གཞི་ནེའུ་གསིང་སྔོན་པོ་
འཇམ་པ་དང་ལྡན་པ། སྐྱེ་བོ་དཀའ་ཐུབ་ཅན་དག་གནས་པ་ཞིག་ན། བྱང་
ཆུབ་སེམས་དཔའ་རི་བོང་ཞིག་ ཏུ་གྱུར་ཏེ་གནས་སོ་ཞེས་གྲགས་སོ། ། དེ་ནི་ལུས་
བཟང་སྙིང་སྟོབས་ཆེ་བ་དང༌། སྟོབས་ཀྱང་ཆེ་ཞིང་གཟི་མདངས་ཆེ་བས་ན། །
གཅན་གཟན་ངན་པས་གླགས་ལྟ་བག་མི་ཚ། རི་དྭགས་རྒྱལ་པོའི་ཚུལ་གྱིས་དེ་ན་
གནས། བདག་ གིས་པགས་པ་ ཨ་ཛིན་གྱོན། ། བདག་གི་སྤུ་ཡིས་ ཤུན་ཕྲགས་་་
པ་



བྱས། །རྩྭ་ཡི་མྱུ་གུས་སེམས་མགུ་ཞིང༌། ། ཐུབ་པ་བཞིན་དུ་དེ་ན་མཛེས། ། དེ་ཡི་
ལུས་དང་ངག་ཡིད་ལ། །བྱམས་པས་ཡོངས་སུ་བསྐོར་བ་ཡི། ། རི་དྭགས་སློབ་མ་
བདེར་གནས་ཤིང༌། །བདག་ཉིད་ངན་པ་སྤངས་པར་གྱུར། དེའི་ཡོན་ཏན་ཁྱད་
པར་ཅན་གྱིས་བྱམས་པ་དང་གུས་པ་བསྐྱེད་པས་སེམས་རབ་ཏུ་ཆགས་པའི་གྲོགས་
གསུམ་ཡོད་པ་ནི། | སྲམ་དང༌། ཅེ་སྤྱང་དང༌། སྤྲེའུ་རྣམས་སོ། །དེ་དག་ཀྱང་
ཕན་ཚུན་གཉེན་འདུན་འབྲེལ་བ་བཞིན་དུ་གཅིག་ལ་གཅིག་བྱམས་ཤིང་ཆགས་པར་
གྱུར། གཅིག་ལ་གཅིག་སྤོབས་ཤིང་བཀུར་སྟི་བྱེད་པས་རབ་ཏུ་མཛའ་བར་གྱུར་
པའི་གྲོགས་པོ་བཞིན་དུ་དགའ་ཞིང་དེ་ན་གནས་ཏེ། དུད་འགྲོའི་རང་བཞིན་ལ་
ནི་དེ་མི་ཕྱོགས། ། སྲོག་ཆགས་རྣམས་ལ་སྙིང་རྗེ་ཆེ་བ་དང་། ། བརྐམ་པ་མེད་པ་
དང༌། རྐུ་བ་མི་དྲན་པ་དང༌། ཆོས་དང་མཐུན་པའི་འཚོ་བ་ལ་གནས་པ་དང༌།
རྣམ་པར་ཤེས་པ་གསལ་བས་དུལ་བ་དང་། སྡོམ་པ་སྤྱོད་པ་བརྟན་པའི་ཕྱིར།
ལྷ་རྣམས་ཀྱང་ཡ་མཚན་དུ་གྱུར་ཏོ། ། བདེ་དང་མཐུན་ཞིང་ཡོན་ཏན་མི་མཐུན་
ཚུལ། །ཡོན་ཏན་མཐུན་ཞིང་བདེ་དང་མི་མཐུན་ཚུལ། །མི་ཡང་ཡོན་ཏན་ཕྱོགས་
ལ་བརྟེན་ན་ནི། །རྣམ་པར་མཛེས་པ་དུད་འགྲོ་སྨོས་ཅི་དགོས། །རི་བོང་གཟུགས་
ཅན་མཁས་ཏེ་དེ་རྣམས་ཀྱི། །གཞན་ལ་སྙིང་རྗེ་ཆེ་བའི་བླ་མར་གྱུར། །ཡོན་ཏན་
རྗེས་འགྲོ་རང་བཞིན་ཕུན་སུམ་ཚོགས། ། དེ་རྣམས་གྲགས་པ་ལྷ་ཡུལ་དུ་ཡང་་་་
གྲགས། ། དེ་ནས་རེ་ཞིག་ཅིག་བདག་ཉིད་ཆེན་པོ་དེས་ཕྱི་དྲོའི་དུས་ སུ་ གྲོགས་དེ་
རྣམས་ཆོས་ཉན་པའི་ཕྱིར་ལྷགས་ཏེ། རབ་ཏུ་གུས་པས་བཀུར་སྟི་བྱས་པ་དང་།
ཟླ་བ་ཡར་གྱི་ངོའི་ཚེས་བཅུ་བཞི་ལ་དཀྱིལ་འཁོར་ཡོངས་རྫོགས་སུ་ཉེ་བ་ཉི་མ་དང་
ཐག་རིང་བ་རྣམ་པར་དཀར་ཞིང་མཛེས་པ། དངུལ་གྱི་མེ་ལོང་ལུང་མེད་པ་འདྲ་
བ་ངོས་གཅིག་ཅུང་ཟད་སྔོ་བ་ ཤར་བ་ལ་བལྟས་ནས་ གྲོགས་རྣམས་ལ་ སྨྲས་ པ།
དཀྱིལ་འཁོར་ཅུང་ཟད་མ་རྫོགས་པ། །བཟང་པོ་འདི་ལ་དགོངས་པ་བཞིན། །དགེ་
བ་རྣམས་ལ་གསོ་སྦྱོང་གིས། །སྤྲོ་བ་ཟླ་བ་འདི་སྟོན་ཏོ། །དེ་བས་ན་ངེས་པར་སང་
ནི་ཚེས་བཅོ་ལྔ་ སྟེ། ཁྱེད་རྣམས་ ཀྱང་ གསོ་ སྦྱོང་དང་ སྡོམ་པ་ལ་བརྩོན་ཞིང༌།



རིགས་པར་རྙེད་པའི་ཁ་ཟས་ཀྱི་དུས་སུ་ལྷགས་པའི་གློ་བུར་པ་བྱུང་ན་མགྲོན་གྱིས་ལ་
སྲོག་གཟུང་བར་བྱ་བར་རིགས་སོ། །ཁྱེད་རྣམས་ལྟོས་ཤིག །འདུ་བ་གང་ཡོད་
མཐའ་ནི་བྲལ་བར་འགྱུར། །དེར་བ་ཡོད་ན་དེ་ཡང་རྒུད་པའི་མཐའ། ། ཚེ་ཡང་
གློག་བཞིན་འགྱུར་ཞིང་མི་བརྟན་ནོ། །དེ་ཕྱིར་བག་ཡོད་པ་ལ་བརྟན་པར་གྱིས། །།
དེ་བས་སྦྱིན་པ་ཚུལ་ཁྲིམས་བརྒྱན་པ་ཡི། །བསོད་ནམས་དག་ནི་ཁྱེད་ཅག་སྤེལ་བར་
གྱིས། །ཀྱེ་ཧོ་ངན་འགྲོའི་ནང་ན་འཁོད་པའི་ཚེ། །འཇིག་རྟེན་རྣམས་ལ་བསོད་
ནམས་རྟེན་གྱི་མཆོག །སྐར་མ་རྣམས་ཀྱི་དཔལ་ནི་ཟིལ་མནན་ནས། ། གཟིས་
མདངས་ཡོན་ཏན་གྱིས་ནི་ཟླ་བ་མཛེས། །འོད་ཟེར་ཅན་རྣམས་ཉི་མས་ཟིལ་མནན་
ནས། །མཛེས་པར་གང་འགྱུར་དེ་ནི་བསོད་ནམས་མཐུ། །ས་ཡི་དབང་གྱུར་རྣམས་
ཀྱི་བསོད་ནམས་མཐུས། །རྒྱལ་པོ་རྣམས་དང་བློན་པོ་དྲེགས་པ་རྣམས། །དྲེགས་པ་
ཀུན་སྤངས་རྟ་མཆོག་ཚུལ་དག་གིས། །དགའ་བ་བཞིན་དུ་བཀའ་ལུང་ཉན་པར་
བྱེད། ། སོ་ཚིས་བྱ་བའི་དོན་ལ་འབད་གྱུར་ཀྱང༌། །བསོད་ནམས་མི་ལྡན་དཔལ་
མིན་རྗེས་སུ་འབྲང་། །བསོད་ནམས་ཆེ་བས་དེ་ནི་བསྐྱེད་པ་བཞིན། ། དེ་དང་མི་
མཐུན་དྲུང་དུ་ཁྲོས་བཞིན་འགྲོ། ། སྡུག་བསྔལ་གཞིར་གྱུར་གཏམ་ངན་རྗེས་འབྲང་
བས། ། སྡིག་པའི་ལས་ལམ་དེ་ལས་སླར་ལོག་ལ། །དེ་ལས་བསོད་ནམས་སྤྱད་པ་
དཔལ་ལྡན་པ། །བདེ་བ་རབ་བྱུང་བསྒྲུབ་ལ་བློ་བྱོས་ཤིག །དེ་དག་གིས་དེ་བཞིན་
བགྱིའོ་ཟེར་ནས་རྗེས་ སུ་ བསྟན་ པ་ མཉན་ཏེ་ ཕྱག་འཚལ་ བསྐོར་བ་བྱས་ནས།
རང་རང་གི་གནས་སུ་སོང་ངོ་། །གྲོགས་དེ་དག་སོང་ནས། རིང་པོ་མ་ལོན་པར་
བདག་ཉིད་ཆེན་པོ་དེས་བསམས་པ། མགྲོན་ཞིག་བྱུང་ན་དེ་དག་གིས། ། ཅིར་
ཡང་རུང་བསམ་གྲོན་བྱར་ཡོད། །བདག་གིས་ཅི་ཡང་སྦྱིན་དུ་མེད། །བྱེདག་གིས་
སོ་རྩེས་བཅད་པ་ཡི། །རྩྭ་ཡི་མྱུ་གུ་ཁ་བོ་ནི། །མགྲོན་ལ་སྦྱིན་དུ་ཡང་མི་རུང་། ། མི་
ནུས་པ་ནི་ཡོང་ཡེ་སྨད། །དེ་བས་ཅི་ཡང་མི་ནུས་པ། །བདག་ནི་གསོན་ཡང་ཅི་ལ་
ཕན། །བདག་ནི་མགྲོན་ཞིག་བྱུང་གྱུར་ན། །དགའ་ཞིང་མྱ་ངན་སྐྱེ་བར་འགྱུར་
སྙམ་མོ། །ད་མགྲོན་བྱར་རུང་བ་སྙིང་པོ་མེད་པའི་ལུས་འདི་གར་བོར་ན། འགའ་
33



ཞིག་ལ་ཕན་ཐོགས་པར་འགྱུར་སྙམ་དུ་བསམས་པ་དང་། བདག་ཉིད་ཆེན་པོ་
དེས་དྲན་པ་རྙེད་པ། | ཨེ་མའོ། དབང་བདག་ལ་ཡོད་ཅིང་རྙེད་སླ་བ་བདག་གི་
ལུས་པོ་འདི་ཉིད་མགྲོན་རྣམས་ལ་སྦྱིན་དུ་རུང་བའི་ནོར་ཁ་ན་མ་ཐོ་བ་མེད་པ་
བདག་ལ་ཡོད་བཞིན་དུ་ཅིའི་ཕྱིར་མྱ་ངན་བྱེད། །བདག་གིས་མགྲོན་བྱར་རུང་བ་
འདི་རྙེད་ཀྱིས། །སྙིང་ཁྱོད་ད་ནི་མི་དགའ་མ་བྱེད་ཅིག་ །བདག་གིས་ད་ནི་མགྲོན་
རྣམས་སྤོབས་པ་ལ། །རྫོགས་པར་ཡོད་པའི་ལུས་འདིས་བཀུར་སྟི་བྱའོ་སྙམ་དུ་ངེས་
པར་བསམས་ནས། སེམས་དཔའ་ཆེན་པོ་དེ་རྙེད་པའི་མཆོག་རྙེད་པ་བཞིན་དུ་
དགའ་བར་གྱུར་ཅིང་དེ་ན་འདུག་གོ །དེ་ཡི་སྙིང་ལ་རྣམ་རྟོག་པ། ། ཁྱད་པར་
ཅན་ནི་སྐྱེས་གྱུར་པས། ། མཐུ་དང་རབ་ཏུ་དང་བ་དག །ལྷ་རྣམས་ལ་ནི་བསྟན་
པར་གྱུར། ། དེ་ནས་ས་གཞི་རི་དང་བཅས་པ་གཡོས་པ་ནི། །རྒྱ་མཚོ་འཁྲུག་པའི་
གོས་གྱོན་དགའ་བ་བཞིན། །མཁའ་ལས་ལྷ་ཡི་རྔ་སྒྲ་རྒྱས་པར་གྲག །ཕྱོགས་ཀྱང་
རབ་ཏུ་དང་བའི་གོས་གྱོན་གསལ། ། སྤྲིན་ཀྱང་གློག་དང་ལྡན་པ་འབྲུག་གི་སྒྲ། །
རྒྱུན་ཆགས་དལ་བུས་སྒྲོགས་ཤིང་དགོད་པ་བཞིན། ། ཕན་ཚུན་བདས་པས་རྡུལ་
རྣམས་ལྷགས་པ་ཡི། །མེ་ཏོག་རྒྱུན་ཆགས་རྣམས་ཀྱིས་དེ་ལ་འཐོར། །སེར་བུ་དལ་
བུར་ལྡང་བའི་རླུང་གིས་ཀྱང༌། །ལྗོན་ཤིང་སྣ་ཚོགས་མེ་ཏོག་དྲི་ཞིམ་རྡུལ། །རབ་ཏུ་
འཁྲིགས་པ་སྲབ་མོའི་གོས་བཀྲམ་བཞིན། །རབ་ཏུ་དགའ་བས་དེ་ལ་མཆོད་བྱེད་
འདྲ། །དེའི་རྣམ་པར་རྟོགས་པ་རྨད་དུ་བྱུང་བ་དེ་ལ་རབ་ཏུ་དགའ་ཞིང་ཡིད་ལ་ངོ་
མཚར་སྐྱེས་པའི་ལྷ་རྣམས་ཀྱིས་ཀུན་ཏུ་བསྒྲགས་པ་ལྷའི་དབང་པོ་བརྒྱ་བྱིན་གྱིས་
ཐོས་ནས། ཡིད་ལ་ཡ་མཚན་དང་ངོ་མཚར་ཆེ་བར་གྱུར་ནས། : དེའི་བསམ་པ་
ཉམས་བསྐྱེད་པའི་ཕྱིར། ཕྱིར་ཉིན་ཉི་མ་ཕྱེད་ཀྱི་དུས་ན་ཉི་ཟེར་གྱི་འོད་ཀྱིས་ནི་
རབ་ཏུ་གསལ་བར་གྱུར། ཕྱོགས་ཐམས་ཅད་ཀྱི་སྨིག་རྒྱུ་འཁྲིགས་པའི་གོས་ནི་
གྱོན། ཉི་མ་ཚ་བའི་འོད་ཀྱིས་ནི་མགོ་གཡོགས། མིག་གིས་ བལྟར་ཡང་མི་
བཟོད་པར་གྱུར་པའི་ཚེ་ན། ནགས་ཚལ་ཆེན་པོ་རྣམས་ཀྱི་གྲིབ་མ་ཉི་ཟེར་གྱིས་
བསྒྲིགས་པ་ལྟ་བུར་གྱུར། ཚ་བའི་སྦྲང་བུ་རྣམས་ཀྱི་སྒྲ་ནི་ཆེར་གྲག །བྱ་རྣམས་



ལྡིང་ཞིང་རྒྱུ་བའི་རྒྱུན་ནི་ཆད།”༼མགྲོན་པོ་རྣམས་ནི་ཚ་བས་གདུང་ཞིང་ངལ་བར་
གྱུར་པས་ན། ལྷ་རྣམས་ཀྱི་དབང་པོ་བརྒྱ་བྱིན་བྲམ་ཟེའི་གཟུགས་སུ་བསྒྱུར་ནས་
ལམ་ནོར་བ་འདྲ་བར་བྱས་ནས། བཀྲེས་པ་དང་སྐོམ་པ་དང་ངལ་བས་གདུངས་
ཤིང་མགྲིན་པ་འགག་པ་བཞིན་དུ་དེ་དང་ཉེ་ས་ཞིག་ཏུ་སྒྲ་ཕྱུང་སྟེ་ངུས་ཤིང་བོས་པ།
གྲོགས་དང་བྲལ་བ་གཅིག་པུར་གྱུར། །ནགས་ཚལ་སྟུག་པོའི་ནང་དུ་འཁྱམས། །
བཀྲེས་ཤིང་ངལ་བས་བདག་ལུས་དུབ། །དགེ་སེམས་ཀྱིས་ནི་བསྐྱབ་པར་རིགས། །
བདག་ནི་ལམ་དང་ལམ་མིན་མི་ཤེས་པས། །གཅིག་པུ་ཕྱོགས་སླར་གར་འགྲོ་གཏོལ་
ཡོང་མེད། །དགོན་པ་འདི་ན་ཚ་ཞིང་སྐོམ་པས་གདུངས། ། མི་འཇིགས་སྒྲ་ཡིས་སུ་
ཞིག་བདག་ཚིམ་བྱེད། །དེ་ནས་སྐྱེས་བུ་ཆེན་པོ་དེས་སྙིང་རྗེ་རྗེ་སྐད་ཟེར་བའི་སྒྲ་དེ་
ཐོས་ནས་སྙིང་འདར་བར་གྱུར་ཏེ་རི་ས་རིངས་ལྟར་མགྱོགས་སུ་སོང་སྟེ། ། ཕྱོགས་
དེར་ཕྱིན་པ་དང་། མགྲོན་པོ་ལམ་ནོར་ཏེ་ཉམ་ཐག་པ་དེ་མཐོང་ནས་ཉེ་བར་
ལྷགས་ཏེ། །གུས་པ་དང་བཅས་པས་དབུགས་ཕྱུང་ཞིང་སྨྲས་པ། བདག་ནི་་་
དགོན་པར་འཁྱམས་སྙམ་དུ། ། ཁྱོད་ཀྱི་བསམས་པ་དེ་ཐོང་ཤིག །བདག་གི་སློབ་
མ་འཁོད་བཞིན་དུ།། བདག་ཅག་གང་ཕྱིར་ཉེ་བར་འཁོད། ། དེ་བས་དེ་རིང་་༌་
བདག་ཅག་གིས། ། བཀུར་སྟི་བྱ་བ་ཡོངས་བཟུང་ཞིང༌།། ཞི་བ་ཡོངས་སུ་བཟུང༌
ནས་སུ། ། སོང་ནི་ཇི་ལྟར་འདོད་པར་སོང་། དེ་ནས་ཅང་མི་ཟེར་བས་མགྲོན་དུ་
བོས་པ་ཁས་བླངས་པ། སུམ་གྱིས་རིག་ནས། དགའ་བས་རྟབ་རྟབ་པོར་གྱུར་
ཞིང་མགྱོགས་པར་སོང་སྟེ། )ཉ་མོ་བདུན་ཁྱེར་ཏེ་འོངས་ནས་སྨྲས་པ། ཉ་པ་
རྣམས་ཀྱིས་བརྗེད་ནས་བོར་བའིམ། སྡོངས་ཏེ་བརྒལ་ནས་ཐད་ལ་འདྲེས་པ་
དག །མི་དགའི་གཉིད་ཀྱིས་ལོག་པའི་ཉ་བདུན་པོ། ། བདག་གིས་རྙེད་པ་འདི་
དག་ཟོ་ལ་འདུག །དེ་ནས་ཅེ་སྤྱང་ཡང་ཅི་རྙེད་པའི་ཟས་དག་ཁྱེར་ཏེ་འོངས་ནས་
ཕྱག་བྱས་ཏེ་གུས་པར་སྨྲས་པ། ། སྐྱིན་གོར་གཅིག་དང་ཞོ་ནི་རྗེའུ་གང་ཞིག ? །ལ་
ལ་ཞིག་གིས་བོར་བ་རྙེད་པ་འདི། །བདག་ལ་ཕན་པའི་ཕྱིར་ནི་དེར་བསྣམས་ལ། །
ཡོན་ཏན་གནས་ཁྱོད་ནགས་ཚལ་འདིར་བཞུགས་ཤིག །ཅེས་སྨྲས་ནས་ཡིད་
35



དགའ་བཞིན་དུ་དེ་ལ་བྱིན་ནོ། །དེ་ནས་སྤྲེའུས་ཤིང་ཐོག་ཨ་མྲའི་འབྲས་བུ་རབ་ཏུ་
སྨིན་པ་འཇམ་པོ་ལྡོང་རོས་ཀྱི་ཕྱེ་མས་ཁ་བསྒྱུར་བ་འདྲ་བ་སེར་བ་རྩ་བ་དམར་བའི་
སྙེ་མ་དག་ཁྱེར་ཏེ་འོངས་ནས་ཐལ་མོ་སྦྱར་ཏེ་དེ་ལ་སྨྲས་པ། ཨ་མ་སྨིན་དང་ཡིད་
དུ་འོང་བའི་ཆུ། ། གྲིབ་མ་བསིལ་བ་དམ་པ་རྣམས་དང་འགྲོགས། ། བདག་ལ་་་
མཆིས་ཀྱི་ཚངས་པ་རིག་པའི་མཆོག །འདི་དག་བསྣམས་ནས་ཁྱེད་ནི་འདིར་
བཞུགས་ཤིག །དེ་ནས་རི་བོང་གིས་ཞེ་ས་དང་བཅས་པས་དེའི་དྲུང་དུ་འོངས་ཏེ་
གུས་པར་ལྟ་ཞིང་། |: བདག་གི་ལུས་ཀྱིས་མགྲོན་དུ་བྱེད་པ་ནི། །ནགས་ཀྱི་རི་བོང་
ལ་ནི་ཅི་ཡང་མེད། །མུངྒ་དང་ནི་ཏིལ་དང་འབྲས་ཀྱང་མེད། །བདག་གི་ལུས་ནི་མེ་
ལ་བསྲེག་པ་འདི། །བསྣམས་ལ་དེ་རིང་དཀའ་ཐུབ་ནགས་ན་བཞུགས། ། གང་གི་
དོན་གྲུབ་ནོར་ནི་ཅི་ཡོད་པ། །ཕོངས་པ་འོང་ན་ད་ནི་དེ་ལ་འབུལ། །བདག་ལ་ལུས་
ལས་ལྷག་པའི་ནོར་ཡང་མེད། །དེ་བས་བདག་གི་ནོར་ཕྱིར་འདི་ཁྱེར་ཅིག །བརྒྱ་
བྱིན་གྱིས་སྨྲས་པ། བདག་ཅག་ལྟ་བུས་གཞན་དག་གི །སྲོག་ཀྱང་གཅོད་པར་
མི་བྱེད་ན། །དེ་ལྟར་རབ་ཏུ་བྱམས་བསྟན་པ། །ཁྱེད་ལྟ་བུ་ལ་སྨོས་ཅི་དགོས། ། རི་
བོང་གིས་སྨྲས་པ། བྲམ་ཟེ་ཆོས་ལ་འདི་ལྟ་བུའི་སྙིང་རྗེ་ཉེ་བར་གནས་པ་ནི་རིགས་
ཀྱི། །དེ་བས་ན་བདག་ལ་ཕན་པའི་ཐབས་འགའ་ཞིག་གུད་ནས་བཙལ་ཏེ་འོང་གི་
དེའི་བར་དུ་བདག་ལ་ཕན་པའི་སླད་དུ་རེ་ཞིག་འདི་ན་བཞུགས་ཤིག །དེ་ནས་
ལྷའི་དབང་པོ་བརྒྱ་བྱིན་གྱིས་དེའི་བསམ་པ་ཤེས་ནས། མེའི་ཕུང་པོ་གསེར་བཙོ་
མའི་མདོག་འདྲ་བ་ཅུང་ཟད་འབར་བ་མེ་སྟག་རྣམ་པར་འཕྲོ་བ་དུ་བ་མེད་པ་ཞིག་
མངོན་པར་སྤྲུལ་ལོ། །དེ་ནས་རི་བོང་གིས་ཕྱོགས་ཀུན་ཏུ་བལྟས་པ་དང་མེའི་ཕུང་
པོ་དེ་ མཐོང་ངོ༌། ། མཐོང་ནས་ ཀྱང་ ཡིད་དགའ་ནས། །བརྒྱ་བྱིན་ལ་ སྨྲས་ པ།
བདག་ལ་ཕན་པའི་ཐབས་འདི་བདག་གིས་རྙེད་དེ། དེ་བས་ན་བདག་གིས་ལུས་
ལོངས་སྤྱོད་དུ་བྱས་པས་ཕན་གདགས་པའི་བསམ་པས་འབྲས་བུ་དང་བཅས་པ་
བདག་ལ་མཛད་པར་རིགས་སོ། །བྲམ་ཟེ་ཆེན་པོ་གཟིགས་སུ་གསོལ། ། སྦྱིན་པར་
བྱ་དང་སྦྱིན་འདོད་གཞོལ་སེམས་དང་། །ཁྱོད་ལྟ་བྱ་ཡི་མགྲོན་དང་ལྡན་གྱུར་པ།



འདི་ལྟ་བུ་ནི་རྙེད་པ་རབ་ ཏུ་དཀའ། ། དེ་ལ་བརྟེན་ནས་བདག་ནི། དོན་ཡོད་་་་
འགྱུར། །ཅེས་མགྲོན་ལ་དགའ་བའི་ཕྱིར་གུས་ཤིང་རིམ་གྲོ་བསྐྱེད་དེ། ། དེ་ལ་འདི་
སྐད་སྨྲས་སོ། །དེ་ནས་དེ་ནི་མེ་འབར་དེ་ནང་དུ། །ནོར་འདོད་པ་དག་གཏེར་ནི།
མཐོང་བ་བཞིན། །རབ་ཏུ་དགའ་བས་མེ་ཡི་ནང་དུ་ཞུགས། །པདྨ་རྒྱས་པའི་ཆུ་
ནང་ངང་པ་བཞིན། །ལྷ་རྣམས་ཀྱི་བདག་པོས་དེ་མཐོང་ནས།། ཡིད་ལ་ངོ་མཚར་
སྐྱེས་ཏེ། བདག་ཉིད་ཀྱི་ལུས་སུ་གནས་ནས། ལྷའི་མེ་ཏོག་ཆར་བཞིན་དུ་་་
འབབ་པ་དང་བཅས་པའི་ཚིག་རྣར་སྙན་ཞིང་ཡིད་དུ་འོང་བས་མངོན་པར་བསྟོད་
དེ། ” བདག་ཉིད་ཀྱི་ལག་པ་པདྨའི་འདབ་མ་འདྲ་བ། དཔལ་ཕུན་སུམ་ཚོགས་
པ། སོར་གདུབ་ཀྱི་རྒྱན་བཟང་པོས་བརྒྱན་པ་གཉིས་ཀྱིས་དེ་བླངས་ནས། སུམ་
ཅུ་རྩ་གསུམ་གྱི་ལྷའི་རིས་ན་གནས་པའི་ལྷ་ཁྱེད་རྣམས་ལྟོས་ཤིག །སྐྱེས་བུ་ཆེན།
པོའི་ལུས་རབ་ཏུ་ཡ་མཚན་ཆེ་བ་འདི་ལ་རྗེས་སུ་ཡི་རང་བར་གྱིས་ཤིག །མགྲོན་ལ་
བྱམས་པས་དེ་རིང་མ་ཆགས་པར། ཨེ་མའོ།། འདི་ཡིས་ཅི་ལྟར་ལུས་བཏང་
བ། །སེམས་ཅན་མི་བརྟན་རྣམས་ཀྱིས་དམན་མ་ཡང་། །དེ་ལྟར་ཐེ་ཚོམ་མེད་པར།
གཏོང་མི་ནུས། །འདི་ལྟའི་རིགས་དང་དེ་དག་འགལ་བ་ཡི། །གཏོང་བ་རྒྱ་ཆེན་
སེམས་ཀྱང་གསལ་བ་འདི། ། ལྷ་མི་བསོད་ནམས་མི་བྱེད་པ་རྣམས་ལ། ། དཔེ་་་
བསྟན་བཞིན་དུ་འདི་ནི་རྣམ་པར་གསལ། །ཨེ་མའོ་ཡོན་ཏན་གོམས་བྱས་པ། །
འདི་ཡི་བློ་ལ་བསྒོས་པ་དང༌། །ཨེ་མའོ་དམ་པའི་སྤྱོད་གཞོལ་བ། །སྤྱོད་པ་རྒྱ་ཆེན་
འདི་ཡིས་བསྟན། །དེ་ནས་བརྒྱ་བྱིན་གྱིས་དེའི་ལས་ཁྱད་པར་ཅན་བརྟན་པའི་ཕྱིར།
འཇིག་རྟེན་ལ་ཕན་པར་བསམས་ནས། ཁང་བཟང་ས་མཆོག་རྣམ་པར་རྒྱལ་བ་
དང༌། ལྷའི་འདུན་ས་ཆོས་བཟང་གི་ཁང་པ་བརྩེགས་པ་དང་། ཟླ་བའི་དཀྱིལ་
འཁོར་ལ་རི་བོང་གི་གཟུགས་བརྙན་གྱིས་བརྒྱན་ཏེ་བཞག་གོ ། །ཟླ་བའི་དཀྱིལ་
འཁོར་བཟང་པོ་ལ། ། དིང་སང་དུ་ཡང་རི་བོང་གཟུགས། །མེ་ལོང་དཀྱིལ་ན་
གཟུགས་བརྙན་བཞིན། །རབ་ཏུ་མངོན་པར་མཛེས་པར་སྣང་། །དེ་དག་ཕྱིན་ཆད་
འཇིག་རྟེན་པས། །ཀུ་མུ་ཏ་ཡི་ཁ་འབྱེད་པ། །མཚན་མོའི་མཚན་མ་ཟླ་བ་ལ། །རི་



བོང་མཚན་མ་ཅན་ཞེས་གྲགས། ། དེ་བས་ན་དེ་ལྟར་སེམས་དཔའ་ཆེན་པོ་དུད་
འགྲོར་གྱུར་པ་རྣམས་ཀྱང་ཅི་ནུས་པར་སྦྱིན་པ་བྱེད་པ་མཐོང་ན་མིར་གྱུར་པ་སུ་ཞིག་
སྦྱིན་པ་མི་བྱེད། དེ་བཞིན་དུ་དུད་འགྲོར་གྱུར་པ་རྣམས་ཡོན་ཏན་ལ་དགའ་ན།
དམ་པ་རྣམས་ཀྱིས་མཆོད་པར་གྱུར་པའི་ཕྱིར། ༼ ཡོན་ཏན་ལ་གུས་པར་བྱའོ། །
ཞེས་ཀྱང་བཤད་པར་བྱའོ། །རི་བོང་གི་སྐྱེས་པའི་རབས་ཏེ་དྲུག་པའོ། ། ། ། །
ལས་ ཡོན་
།ཊིཀྐ
བདུན་པ།
ཨ་གསྩའི་སྐྱེས་པའི་རབས།
ནས་ཀྱི་
1:12དཀའ་ཐུབ་ཀྱི་ནགས་ཚལ་ན་གནས་པ་རྣམས་ལ་ཡང་གཏོང་བ་དང་་་
དཔའ་བ་གཉིས་རྒྱན་དུ་གྱུར་ན། ཁྱིམ་ན་གནས་པ་རྣམས་ལ་སྨོས་ཅི་དགོས།
དེ་ཡང་འདི་སྐད་ཐོས་ཏེ། བཅོམ་ལྡན་འདས་འདི་བྱང་ཆུབ་སེམས་པར་གྱུར་པའི་ཚེ།།
འཇིག་རྟེན་ལ་ཕན་པའི་ཕྱིར་འཁོར་བ་ན་གནས་པའི་ཚེ། སྤྱོད་པ་དང་ཡོན་ཏན་
རྣམ་པར་དག་པས་མངོན་པར་མཚོན་པ། སའི་སྟེང་ན་རྒྱན་དུ་གྱུར་པ། ཟླ་
བའི་དཀྱིལ་འཁོར་ཡོངས་སུ་རྫོགས་པ་ནམ་མཁའ་ལ་ཤར་བ་བཞིན་དུ་བྲམ་ཟེའི་
རིགས་ཤིག་ཏུ་སྐྱེས་པར་གྱུར་ཏོ། ། ཞེས་གྲགས་སོ། ། དེ་བཞིན་དུ་ཐོས་པ་དང༌།
དྲན་པ་ལས་བྱུང་བའི་ཆོ་ག་བཞིན་དུ་སྐྱེས་པའི་ལས་ལ་སོགས་པའི་བྱ་བ་རྣམས་ནི་
བྱས། རིག་བྱེད་ཡན་ལག་དང་བཅས་པ་ནི་བསླབ། མཁས་པའི་གྲགས་པས་ནི་
མིའི་འཇིག་རྟེན་མ་ལུས་པར་ཁྱབ་པར་བྱས།། སྦྱིན་པ་པོ་ཡོན་ཏན་ལ་དགའ་བ་
རྣམས་ཀྱིས་གསོལ་བ་བཏབ་སྟེ། ཕུལ་བ་རྣམས་བླངས་པས་འབྱོར་པའི་ཕྱིར།
ནོར་རབ་ཏུ་ཕུན་སུམ་ཚོགས་པར་གྱུར་ཏོ། ། གཉེན་དང་མཛའ་བཤེས་བསྟན་དང་
ཕོངས་རྣམས་དང་། ། མགྲོན་དང་བླ་མར་བཀུར་སྟི་བྱ་བ་རྣམས། །འབྱོར་པ་དེས་
ནི་རབ་ཏུ་ཚིམ་བྱས་ནས། །ཡུལ་དུ་སྤྲིན་གྱི་ཆར་ཆེན་བབ་པ་བཞིན། །མཁས་པའི་
ཕྱིར་ནི་དེ་ཡི་གྲགས་པ་དེ། །གཏོང་བ་དང་ནི་དཔའ་བས་ལྷག་གྱུར་པས། སྟོན་
ཀའི་ཟླ་བ་རྣམ་པར་དག་པ་དང༌། ། ཡོངས་སུ་རྫོགས་པས་ལྷག་པར་གསལ་བ་་
བཞིན། །དེ་ནས་བདག་ཉིད་ཆེན་པོ་དེ་ཁྱིམ་ན་གནས་པ་བྱ་བ་ངན་པས་བྲེལ་བའི་
38



ཉེས་པས་གླེགས་པ། བག་མེད་པའི་གནས་སུ་གྱུར་པ། ནོར་སྒྲུབ་ཅིང་བསྲུང་
བའི་ཞར་གྱིས་རྣམ་པར་དཀྲིགས་པ། ཉེ་བར་ཞི་བ་དང་འགལ་བ། སྡུག་
བསྔལ་མང་པོའི་མདའི་འབེན་དུ་གྱུར་པ། སོ་ཚིས་ཀྱི་ལས་བསྒྲུབ་པ་མཐའ་ཡས་
པས་དུབ་པར་གྱུར་པ། ཆོག་མི་ཤེས་པས་བདེ་བ་མྱོང་བ་ཆུང་བར་རིག་ནས། །
རབ་ཏུ་བྱུང་བ་ནི་དེའི་ཉེས་པ་མེད་ཅིང་བདེ་བ་ལ་ཆོས་བསྒྲུབ་པ་དང་རྗེས་སུ་
མཐུན་པ། ཐར་པའི་ཆོས་བརྩམས་པའི་གནས་སུ་གྱུར་པར་མཐོང་བས་ཉོན་མ་
མོངས་པར་རྙེད་པའི་ནོར་ཕུན་སུམ་ཚོགས་པ་འཇིག་རྟེན་གྱིས་བཀུར་སྟི་བྱས་པ།
ཡིད་དུ་འོང་བ་དེ་དག་ཀྱང་རྩྭ་བཞིན་སྤངས་ནས། རབ་ཏུ་བྱུང་བ་དཀའ་ཐུབ་
ཅན་གྱི་ཆོས་འདུལ་བ་དང༌། སྡོམ་པ་ལ་རབ་ཏུ་འབད་པར་གྱུར་ཏོ། ། སེམས་
དཔའ་ཆེན་པོ་དེ་རབ་ཏུ་བྱུང་བར་གྱུར་ཀྱང་། གྲགས་པ་ཆེ་བ་དང༌། སྔོན་ཤེས་
པ་རྗེས་སུ་དྲན་པ་དང༌། སྲིད་པའི་ཡོན་ཏན་དང་རབ་ཏུ་ཞི་བས་མཚོན་པའི་ཕྱིར་
ལེགས་པར་འདོད་པའི་སྐྱོ་བོ་རྣམས་དེའི་ཡོན་ཏན་མང་པོས་ཡིད་མགུ་བས་དེའི་ཕྱི་
བཞིན་དུ་འདུ་ཞིང་འོང་བར་གྱུར་ཏོ། ། དེའི་སྐྱེ་བོ་ཁྱིམ་པའི་འདུ་འཛིས་རབ་ཏུ་
དབེན་པའི་བདེ་བ་མེད་པར་བྱེད་པ། འཁྲུག་པ་དང་གཡེང་བ་དང་བར་ཆད་དུ་
གྱུར་པ་དེ་ལ་མི་དགའ་ནས་སེམས་རབ་ཏུ་དབེན་པ་དགའ་བའི་ཕྱིར། ཀུ་རུ་ཞེས་
བྱ་བའི་གླིང་ལྷོ་ཕྱོགས་ཀྱི་རྒྱ་མཚོའི་ནང་ན་འདུག་པ། རྒྱ་མཚོའི་རླབས་རླུང་གིས་
བསྐྱོད་པ། ཨན་ད་རྙིལ་གྱི་བཅག་འཕྲོ་ལྟར་སྔོ་བ་འཐོར་བས་མཐའ་མ་བསྐོར་བ།
ས་གཞི་བྱེ་མི་སྐྱ་བོས་ཁེབས་པ། ཤིང་ལྗོན་པ་རྣམ་པ་སྣ་ཚོགས་པ་མེ་ཏོག་དང་།
འབྲས་བུ་དང་འདབ་མས་བརྒྱན་པ་རྣམས་ཀྱིས་མཛེས་པར་བྱས་པ། ཆུ་གཙང་
མི་བཏུང་དུ་རུང་བ་ཡོད་པ་ཞིག་ཏུ་གནས་ནས། དཀའ་ཐུབ་ལ་ གནས་ ཤིང་
དཔལ་དང་ལྡན་པར་བྱས་སོ། །ལུས་བཟང་དེ་ནི་དཀའ་ཐུབ་ཀྱིས། ། རིད་པར་
གྱུར་ཅིང་དེ་ན་མཛེས། །མཁའ་ལ་ཟླ་བ་ཚེས་པ་བཞིན། ། གཟི་མདངས་ཆེ་བའང་
མཁའ་ལ་སྣང་། །སྤྱོད་དང་དབང་པོ་རབ་ཏུ་ཞི་ཞིང་དུལ། །བརྟུལ་ཞུགས་སྡོམ་ལ་
ངེས་བྱས་ནགས་ཚལ་གནས། །བློ་ཡི་མཐུ་ཆུང་རྣམས་ཀྱིས་ཐུབ་པ་ཞེས། །བྱ་དང་



རི་དྭགས་རྣམས་ཀྱང་དེ་ལ་འཁོར། །དེ་ནས་བདག་ཉིད་ཆེན་པོ་དེ་དཀའ་ཐུབ་ཀྱི་
ནགས་ཚལ་ན་གནས་ཀྱང་སྦྱིན་པ་ལ་རབ་ཏུ་གོམས་པས་གློ་བུར་པ་རྣམས་དུས་སུ་
འོང་ན་རྩ་བ་དང་འབྲས་བུ་ཇི་སྙེད་པ་དང༌། ཆུ་གཙང་མ་དང་འདིར་འོངས་པ་
ལེགས་སོ་ཞེས་བྱ་བའི་ཚིག་གིས་ཤིས་པ་བརྗོད་པ། ཡིད་དུ་འོང་བ་སྐྱེ་བོ་དཀའ་
ཐུབ་ཅན་རྣམས་ཀྱིས་མཆོད་པར་བྱེད་དོ། ། གློ་བུར་དུ་ལྷགས་པ་རྣམས་ལ་མགྲོན་
བྱས་པའི་ལྷག་མ་རྣམས་ནགས་ཚལ་ནས་བྱུང་བ་འཚོ་བའི་ཕྱིར་ཟ་ཞིང་གནས་སོ། །
དེའི་དཀའ་ཐུབ་མཆོག་ཏུ་གྱུར་པའི་གྲགས་པ་འཕྲོས་པས། ལྷ་རྣམས་ཀྱི་དབང་
པོ་བརྒྱ་བྱིན་སེམས་མགུ་བར་གྱུར་ནས། སེམས་དཔའ་ཆེན་པོ་དེ་ཉམས་བརྟན་
ནམ་མི་བརྟན་ཉམས་བསྐྱེད་པའི་ཕྱིར། ། དགོན་པའི་གནས་དེ་ནི་རྩ་བ་དང༌།
འབྲས་བུ་དཀའ་ཐུབ་ཅན་རྣམས་ཀྱིས་བཟར་རུང་བ་ཐམས་ཅད་མཐར་གྱིས་མི་
སྣང་བར་བྱས་སོ། །བྱང་ཆུབ་སེམས་དཔའ་ཡང་ཡིད་བསམ་གཏན་ལ་ཞུགས་པ་
དང༌། ཆོག་ ཤེས་ པ་ ལ་ གོམས་ པ་ དང་། = ཁ་ ཟས་ ལ་ ཞེན་ པ་ མེད་ པ་ དང་།
ལུས་ལ་མ་ཆགས་པའི་ཕྱིར་དེ་དག་མི་སྣང་བར་གྱུར་པའི་རྒྱུ་ཡིད་ལ་མི་བྱེད་དོ། །
དེས་ཤིང་གི་ལོ་མ་གཞོན་ནུ་རྣམས་བཙོས་ཏེ་དེས་ཁ་ཟས་ཀྱི་དགོས་པ་བྱས་ནས་ཞེན་
པ་མེད་ཅིང་ཟས་ཁྱད་པར་ཅན་མི་ཚོལ་བར་བློ་བདེ་བར་བྱས་ཏེ་དེར་གནས་སོ། །
ཆོག་ཤེས་ངེས་པའི་བདག་ཉིད་ཅན། །འཚོ་བ་གང་ནའང་བཙལ་མི་དཀའ། །རྩྭ་
དང་ལོ་མ་ཆུ་ཡི་གནས། །གང་ནའང་མེད་པ་མ་ཡིན་ནོ། །དེ་དེ་ལྟར་གནས་པས་
ལྷའི་དབང་པོ་བརྒྱ་བྱིན་ཉིད་ཡིད་ལ་ངོ་མཚར་ཆེ་བར་གྱུར་ནས། །ཡོན་ཏན་རབ་
ཏུ་བརྟན་པ་དེ་དག་བརྟག་པའི་ཕྱིར་ནགས་ཚལ་དགོན་པ་དེ་ན་ཤིང་ལྗོན་པ་དང་
ལྡུམ་བུ་ཐམས་ཅད་དཔྱིད་ཀྱི་རླུང་གིས་བཏབ་པ་བཞིན་དུ་ལོ་མ་ཐམས་ཅད་མེད་
པར་བྱས་སོ། །དེ་ནས་བྱང་ཆུབ་སེམས་དཔའ་དེས་ལོ་མ་ལྷགས་ཤིང་རྙིངས་པ་ཅུང་
ཟད་ཡོད་པ་རྣམས་བཏུས་ཏེ་ཆུའི་ནང་དུ་བཙོས་པ་དེ་དག་ཟ་ཞིང་མི་དགའ་བ་མེད་
པར་དེར་བསམ་གཏན་གྱི་བདེ་བས་ཡིད་ཚིམ་པར་བྱས་ཏེ། བདུད་རྩིའི་དམ་པ་
བཞིན་དུ་གནས་སོ། །མང་དུ་ཐོས་པ་སྙེམས་པ་མེད། །འབྱོར་པ་རྣམས་ནི་སེར་སྣ་



མེད། །ནགས་ཚལ་གནས་རྣམས་ཆོག་ཤེས་པས། །ཡོན་ཏན་རྒྱན་གྱི་མཆོག་ཡིན་
ནོ། །དེ་ནས་དེའི་ཆོག་ཤེས་བརྟན་པ་ངོ་མཚར་དུ་གྱུར་པ་དེས། ། བརྒྱ་བྱིན་ངོ་
མཚར་ཆེར་གྱུར་ནས་བོས་པ་བཞིན་དུ། སེམས་དཔའ་ཆེན་པོ་དེ་དྲོ་ལ་བབས་
པའི་ཚེ། མེ་ལ་སྦྱིན་སྲེག་བྱ་བ་ནི་ཟིན།། བཟླས་བརྗོད་ནི་རྫོགས་ནས། སྐྱེ་བོ་
གློ་བུར་དུ་འོངས་པ་ལྟ་བའི་ཕྱིར་ཕྱོགས་སུ་བལྟས་པ་དང་། ལྷའི་དབང་པོ་བརྒྱ་
བྱིན་བྲམ་ཟེའི་གཟུགས་སུ་བསྒྱུར་ནས་གློ་བུར་དུ་འོངས་པ་འདྲ་བར་མདུན་དུ་
འོངས་སོ། ། བྱང་ཆུབ་ སེམས་དཔའ་ཡིད་རབ་ཏུ་དགའ་ནས། དེའི་དྲུང་དུ་
འོངས་ནས། འདིར་འོངས་པ་ལེགས་སོ། །ཞེས་བྱ་བ་ལ་སོགས་པའི་ཚིག་སྙན་
པར་བརྗོད་ནས། ཟས་ཀྱི་དུས་ལ་བབས་པ་བསྟན་ནས་མགྲོན་དུ་བོས་སོ། །དེས་
ཀྱང་མི་སྨྲ་བས་ཁས་བླངས་པ་བདག་ཉིད་ཆེན་པོ་དེས་ཤེས་ནས། སྦྱིན་པ་འདོད་
པས་མིག་བགྲད་བཞིན་ནི་འཛུམ་པས་མཛེས། ། ཡིད་འོང་རྣར་སྙན་ཚིག་གིས་་
དགའ་བར་བྱས་ནས་ནི། །དཀའ་བས་རྙེད་དེ་བཅོས་པ་དེ་དག་ ཐམས་ ཅད་་་་
ཀྱང་། །དེ་ལ་བྱིན་ནས་བདག་ཉིད་དགའ་བས་ཚིམ་པར་གྱུར། །དེ།དེ་བཞིན་དུ་
བསམ་གཏན་གྱི་གནས་སུ་ཞུགས་ནས་དགའ་ཞིང་མགུ་བ་ཉིད་ཀྱིས་ཉིན་མཚན་
གནས་སོ། ། དེ་ནས་བརྒྱ་བྱིན་དེ་ཕྱི་དེ་གཉིས་དང་། ཉི་མ་གསུམ་ལ་ཡང་དེ་
བཞིན་དུ་བརྟུལ་ཞུགས་ཀྱིས་དེའི་མདུན་དུ་འོངས་སོ། །དེའང་རབ་ཏུ་དགའ་ནས་
དེ་བཞིན་དུ་དེ་ལ་མཆོད་པ་བྱས་སོ། །སྦྱིན་པར་འདོད་པའི་དགེ་བ་རྣམས། ། སྙིང་
རྗེ་གོམས་པ་ལས་སྐྱེས་པས། །སྡུག་བསྔལ་སྲོག་ལ་བབས་ན་ཡང་། ། དམན་ཞིང་
ཞུམ་པར་ཡོངས་མི་འགྱུར། །དེ་ནས་བརྒྱ་བྱིན་སེམས་ལ་ངོ་མཚར་བར་གྱུར་ནས།
འདི་ནི་དཀའ་ཐུབ་ཆེ་བས་སུམ་ཅུ་རྩ་གསུམ་པའི་བདག་པོའི་དཔལ་ཐོབ་པར་བྱ་བ་
ཡང་འདོད་པ་ཙམ་གྱིས་འགྲུབ་པར་རིག་ནས་དོགས་པ་དང་འཇིགས་པ་སྐྱེས་ནས།
བདག་གི་ལུས་ལྷའི་ཆ་ལུགས་ངོ་མཚར་ཆེ་བར་བཟང་པོ་དང་ལྡན་པ་མངོན་པར་
བསྟན་ནས། དེ་ལ་དཀའ་ཐུབ་ཀྱི་དགོས་པ་དྲིས་སོ། །གཉེན་དང་མཛའ་བཤེས་
མཆི་མས་འཇུ་བ་དང༌། །བདེ་བའི་རྒྱུར་གྱུར་ཡོངས་སུ་བཟུང་བོར་ནས། །བསམ་
41



པའི་ལྕགས་ཀྱུ་གང་དུ་དམིགས་ནས་ནི། དཀའ་ཐུབ་སྡུག་བསྔལ་འདི་ལ་གནས་
པར་གྱུར། ། བདེ་བ་འབྱོར་པའི་ལོངས་སྤྱོད་ཡོངས་བོར་ཞིང་། ། གཉེན་བཤེས་
རྣམས་ཀྱང་མྱ་ངན་བསློངས་ནས་ སུ། ། རྒྱུ་རྐྱེན་ཆུང་ངུ་དག་གིས་བརྟེན་པ་་་་་་
རྣམས། །བདེ་དང་འགལ་བའི་དཀའ་ཐུབ་ནགས་མི་འགྲོ། །གང་གི་ཡོན་ཏན་ཐོས་
ནས་ཁྱོད་ལྟ་བུའི། །བློ་ཡང་དེ་ལྟར་དབང་དུ་བྱས་པ་དེ། །བདག་ལ་གལ་ཏེ་སྨྲ་བར་
བྱ་རུང་ན། །དེ་བས་བདག་གི་རྟོག་པ་བསལ་བར་རིགས། །བྱང་ཆུབ་སེམས་པས་
སྨྲས་པ། གང་གི་ཕྱིར་བདག་ལྟར་འབད་པ་གྲོགས་པོ་ཁྱོད་ཉོན་ཅིག །ཡང་
དང་ཡང་དུ་སྐྱེ་བའི་སྡུག་བསྔལ་དང༌། རྒས་དང་རྒུད་དང་ན་བའི་སྡུག་བསྔལ་
དང༌། །འཆི་བར་གྱུར་སྙམ་སེམས་པའི་འཇིག་རྟེན་རྣམས། །བསྐྱབ་བའི་ཕྱིར་ན་
བདག་ནི་དེ་ལྟར་གནས། །དེ་ནས་བརྒྱ་བྱིན་གྱིས་བསམས་པ། འདི་ནི་བདག་གི་
དཔལ་འདོད་པ་མ་ཡིན་ནོ་སྙམ་ནས་དབུགས་ཕྱིན་ཏེ། ལེགས་པར་སྨྲས་པ་དེས་
དགའ་བར་གྱུར་ཏེ། དེའི་ཚིག་དེ་རིགས་སོ། །ཞེས་བྱ་བས་དགའ་བ་བསྐྱེད་དེ།
བྱང་ཆུབ་སེམས་དཔའ་ལ་མཆོག་སྦྱིན་པར་བྱས་སོ། །འདིར་ཁྱོད་ཀྱིས་དཀའ་ཐུབ་
ཅན་དང་མཐུན་པའི་ཚིག་ལེགས་པར་སྨྲས་པའི་ཕྱིར་འོངས་པས། ཁྱོད་ལ་མཆོག་
སྦྱིན་གྱི་གང་འདོད་པ་དེ་སློངས་ཤིག །དེ་ནས་བྱང་ཆུབ་སེམས་པས་སྲིད་པའི་
བདེ་བ་ལ་མ་ཆགས་པ་དང༌། ། སློང་བ་ཉིད་སྡུག་བསྔལ་དུ་རིག་ཅིང་ཆོག་ཤེས་པ་
ལ་གོམས་པས། བརྒྱ་བྱིན་ལ་སྨྲས་པ། རྗེས་སུ་ཕན་པར་བྱེད་པའི་མཆོག །
གལ་ཏེ་བདག་ལ་སྦྱིན་འདོད་ན། །ལྷ་ཡི་མཆོག་ལ་དམ་པ་འདི། །བདག་གིས་ད་ནི་
བསློང་བར་བྱའོ། །ཆུང་མ་ཡིད་དུ་འོང་དང་བུ་དང་དབང་བྱེད་དང༌། །མངོན་
པར་འདོད་པའི་ནོར་རྣམས་རྒྱ་ཆེན་ཐོབ་གྱུར་ཀྱང༌། ། གང་གིས་ཡིད་གདུངས་་
རྣམས་ཀྱང་ཆོག་མི་ཤེས་པ་ཡི། ། བརྐམ་པའི་རླུང་དེ་བདག་གི་སྙིང་ལ་མེད་པར་
བྱོས། ། དེ་ནས་དེའི་ཆོག་ཤེས་པ་ལ་གཞོལ་པ་ལ་ལེགས་པར་སྨྲས་པས་བསེལ་བར་
བྱས་པ་དེས། བརྒྱ་བྱིན་ཡིད་རབ་ཏུ་དང་བར་གྱུར་ནས། བྱང་ཆུབ་སེམས་
དཔའ་ལ་ལེགས་སོ་ཞེས་བྱ་བས་བསྟོད་དེ། ཡང་མཆོག་སྦྱིན་པས་འདུན་པར་
A2



བྱས་སོ། །འདིར་ཡང་སྐྱེ་བོ་དཀའ་ཐུབ་པ་དང་མཐུན་པའི་ཚིག་ཁྱོད་ཀྱིས་ལེགས་
པར་སྨྲས་པ་ལ་དགའ་བས། སྐྱེས་ལན་དང་འདྲ་བར་མཆོག་གཞན་ལ་ཡང་སྦྱིན་
པར་བྱའོ། ། དེ་ནས་ བྱང་ཆུབ་ སེམས་ པས་ མཆོག་ སློང་ བ་ལ་ སྙད་བཏགས་ ཏེ།
ཉོན་མོངས་པ་དང་བྲལ་བ་ཐོབ་དཀའ་བ་ཉིད་དེ་ལ་བསྟན་པའི་ཕྱིར་ཡང་དེ་ལ་ཆོས་
བཤད་དོ། །ཡོན་ཏན་མཆོག་ནི་བརྒྱ་བྱིན་ཁྱོད། །ང་ལ་གལ་ཏེ་མཆོག་སྦྱིན་ན། །ལྷ་
ཡི་དབང་པོ་དམ་པའི་མཆོག །དེ་བས་གཞན་ཡང་འདི་བསློང་ངོ་། ། སེམས་ཅན་
གང་གིས་ཟིལ་ནོན་དགྲ་བོ་བཞིན། །ནོར་ཡང་ཉམས་ཤིང་མདོག་བཟང་གྲགས་པ་
དང༌། །བདེ་བ་ལས་ཀྱང་ཉམས་པར་གྱུར་པ་ཡི། །ཞེ་སྡང་མེད་དེ་བདག་ལ་རིང་དུ་
བྱོས། ། ལྷའི་དབང་པོ་ བརྒྱ་བྱིན་ གྱིས་ དེ་ ཐོས་ ནས། ངོ་ མཚར་ དུ་ གྱུར་ ཏེ།
ལེགས་སོ་ཞེས་བྱ་བས་དེ་ལ་གུས་པས་བསྟོད་དེ། ཡང་སྨྲས་པ། རབ་ཏུ་བྱུང་ལ་
གྲགས་པ་དེ། །རྗེས་སུ་ཆགས་བཞིན་བསྟན་པར་འོས། ། དེ་བས་ལེགས་པར་སྨྲས་
པ་ཡི། །མཆོག་དེ་བདག་ལ་བཞེས་སུ་གསོལ། ། དེ་ནས་བྱང་ཆུབ་སེམས་དཔའི་
ཉོན་མོངས་པ་དང་མི་མཐུན་པའི་ཕྱིར། ། མཆོག་འདོད་པ་ལ་སྙད་བཏེགས་ནས་
སེམས་ཅན་ཉོན་མོངས་པ་ཅན་དང་འགྲོགས་པ་སྨད་པའི་ཕྱིར་འདི་སྐད་སྨྲས་སོ། །
བྱིས་པ་རྣམས་ནི་ནམ་ཡང་མི་ཐོས་ཤིང་། མཐོང་བར་མི་འགྱུར་ནམས་ཀྱང་མི་སྨྲ་
ཞིང༌། །དེ་དང་འགྲོགས་པར་སྐྱོ་བའི་སྡུག་བསྔལ་ཡང་། །མི་མྱོང་མཆོག་ནི་བདག་
གིས་ཁྱོད་ལ་སློང༌། །བརྒྱ་བྱིན་གྱིས་སྨྲས་པ། ཕོངས་པར་གྱུར་ལ་ཁྱད་པར་དུ། །
དམ་པས་ཕན་བཏགས་མ་ཡིན་ན། །ཕོངས་པའི་གནས་སུ་གྱུར་པའི་ཕྱིར། །བྱིས་
པ་ཐ་མ་ཡིན་པར་འདོད། །བྱིས་པ་འདི་དག་ཁྱད་པར་དུ། ། སྙིང་རྗེའི་གནས་སུ་
གྱུར་པ་ནི། ། ཅི་ཕྱིར་རྙིང་རྗེ་ཅན་ཡིན་ཡང་། །མཐོང་བ་ཙམ་དུ་ཁྱོད་མི་འདོད། །
བྱང་ཆུབ་སེམས་པས་སྨྲས་པ། ། གྲོགས་པོ་ཁྱོད་མི་ནུས་མོད་འདི་ལ་ལྟོས་ ཤིག
ཇི་ལྟར་བྱས་ཀྱང་བྱིས་པ་ལ། ། ཕན་གདགས་པར་ནི་མི་ནུས་ཏེ། །བདག་ཅག་ལྟ་བུ་
ཇི་ལྟར་ན། །དེ་ལ་ཕན་པར་བརྩོན་མི་བྱེད། །དེ་ལྟ་བས་ན་འདི་དག་ཕན་གདགས་
པར་བྱ་བའི་སྣོད་མ་ཡིན་པར་ཟུངས་ཤིག །འདི་དག་ ཚུལ་མིན་པ་ཡང་ཚུལ་
43



བཞིན་བྱེད། །གཞན་ཡང་འདི་ལ་རབ་ཏུ་སྦྱོར་བར་འདོད། །འདུལ་དང་དྲང་པོའི་
རིམ་དང་མི་མཐུན་པར། ། ཕན་པར་བསྟན་ཀྱང་རབ་ཏུ་འཁྲུག་པར་འགྱུར། །
མཁས་པའི་ང་རྒྱལ་གཏི་མུག་མེས་བསྲེགས་ཤིང་། ། ཕན་པར་སྨྲ་ལའང་ཁྲོ་བས་རྩུབ་
འགྱུར་བ། །འདུལ་དང་བརྩོན་འགྲུས་ཆུང་བས་གཟུ་ལུམས་ཅན། ། དེ་ལ་ཇི་ལྟར་
ཕན་བཏགས་རུང་བ་སྨྲོས། ། ལྷའི་གཙོ་བོ་དེ་ལྟ་བས་ན། སྙིང་རྗེ་ཆེན་པོར་གྱུར་
པ་ཡང་། །བྱིས་པ་རྗེས་སུ་མི་རུང་བ། །མཐོང་བ་ཙམ་དུའང་མི་འདོད་དོ། །བརྒྱ་
བྱིན་གྱིས་དེ་ཐོས་ནས། ལེགས་སོ་ལེགས་སོ་ཞེས་དེ་ལ་བསྟོད་དེ་ལེགས་པར་སྨྲས་
པས་སེམས་རབ་ཏུ་དད་པར་གྱུར་ནས། །ཡང་སྨྲས་པ། ལེགས་པར་སྨྲས་པ་
རིན་ཆེན་ལ། ། རིན་ནི་ཅི་ཡང་ཡོད་མ་ཡིན། ། དགའ་བས་མེ་ཏོག་སྙིམ་བཀང་
ནས། །འདིར་ཡང་ཁྱོད་ལ་མཆོག་སྦྱིན་ནོ། །དེ་ནས་བྱང་ཆུབ་སེམས་པས་སྐྱེས་བུ་
དམ་པ་གནས་སྐབས་ཐམས་ཅད་དུ་བདེ་བ་བསྟན་པའི་ཕྱིར། བརྒྱ་བྱིན་ལ་སྨྲས་
པ། བརྟན་པ་མཐོང་ཞིང་བརྟན་པ་ཐོས་པ་དང༌། །དེ་དག་ཉིད་དང་བརྒྱ་བྱིན་
བདག་འགྲོགས་གྱུར། །དེ་དང་སྨྲ་ཞིང་སྤོབས་པའི་བདེ་ལྡན་གྱུར། །ལྷ་ཡི་དམ་པ་
མཆོག་དེ་བདག་ལ་སྩལ། །བརྒྱ་བྱིན་གྱིས་སྨྲས་པ། ཁྱོད་ནི་བརྟན་པ་ལ་རབ་ཏུ་
དགའ་ན། དེ་སྒྲོས་ཤིག་བརྟན་པས་ཁྱོད་ལ་ཅི་ཞིག་བྱས། །འོད་སྲུངས་དེ་ཡི་
རྒྱུ་སྨོས་ཤིག །བརྟན་པ་མཐོང་བར་འདོད་པ་ཡི། །གང་ཕྱིར་མི་བརྟན་བཞིན་དུ་
འགྱུར། །དེ་ནས་བྱང་ཆུབ་སེམས་པས་སྐྱེས་བུ་དམ་པའི་ཡོན་ཏན་བསྟན་པའི་ཕྱིར་
སྨྲས་པ། བདག་གང་གི་ཕྱིར་བརྟན་པ་འབའ་ཞིག་མཐོང་བར་འདོད་པ་དེ་
གྲོགས་པོ་ཁྱོད་ཉོན་ཅིག །ཡོན་ཏན་ལམ་དུ་བདག་ཉིད་འགྲོ་བར་བྱེད། །གཞན་
ཡང་ལམ་དེ་ཉིད་དུ་འཛུད་པར་བྱེད། །རྩུབ་མོའི་ཚིག་ཀྱང་མི་བཟོད་བསྐྱེད་མི་
འགྱུར། །དེ་ཡི་ཚིག་ནི་ཕན་པར་ལྡན་པ་ཡིན། ། གཡོ་སྒྱུ་མེད་པའི་འདུལ་བས་རྟག་
ཏུ་བརྒྱན། ། དེ་ལྟར་ཕན་པ་དག་ཀྱང་བསྟན་པར་ནུས། །དེ་ལྟར་བདག་བློ་ཡོན་
ཏན་དགའ་བ་ལ། །ཡོན་ཏན་དགའ་ཕྱིར་རབ་ཏུ་གཞོལ་བར་གྱུར། །དེ་ནས་དེ་ལ་
བརྒྱ་བྱིན་གྱིས། །ལེགས་སོ་འདི་ནི་ལེགས་སོ་ཞེས་བསྟོད་དོ། །སེམས་རབ་ཏུ་དང་
44



བར་གྱུར་ནས། ”ཡང་མཆོག་སྦྱིན་པར་བྱས་སོ། །ཆོག་ཤེས་པ་ལ་གོམས་གྱུར་
པས། །ཁྱོད་ཀྱིས་ཀུན་ཏུ་བཟློག་གྱུར་ཀྱང་། །བདག་ལ་ཕན་བཏགས་བློ་ཡིས་སུ། །
མཆོག་ནི་གླིང་བར་བྱ་བའི་རིགས། །གུས་དང་ཕན་པའི་བསམ་པ་དང་། ། མཐུ་
ཡང་ཅི་ཡོད་ཐམས་ཅད་ཀྱིས། ། མཆོག་ནི་སྦྱིན་པར་བྱས་པ་ལ། །མ་བླངས་པ་ནི་
སྡུག་བསྔལ་ཆེ། །དེ་ནས་བྱང་ཆུབ་སེམས་པས་དེ་རབ་ཏུ་ཕན་འདོགས་པར་འདོད།
པ་རྟོགས་ནས་དེ་དག་ལ་དགའ་བ་དང་ཕན་པར་འདོད་པས་སྦྱིན་པ་ལ་རབ་ཏུ་
དགའི་བ་དེ་ལ་བརྟན་པའི་ཕྱིར་སྨྲས་པ། ཁྱོད་ཀྱི་ཁ་ཟས་ཟད་པའི་ཉེས་པ་
སྤངས། །ཡིད་ཀྱང་སྦྱིན་ལ་དགའ་དང་མཐུན་གྱུར་ཞིང་། །སློང་མི་རྣམས་ནི་ཚུལ་
ཁྲིམས་རྣམ་དག་བརྒྱན། །འདི་དག་བདག་ལ་ཡོད་གྱུར་མཆོག་ སློང་ངོ༌། ། བརྒྱ་
བྱིན་གྱིས་སྨྲས་པ། འདིར་ཡང་ཁྱོད་ནི་ལེགས་པར་སྨྲས་པ་རིན་པོ་ཆེའི་འབྱུང་
ཁུངས་སུ་གྱུར་ཏོ། །གཞན་ཡང་ཁྱོད་ཀྱིས་གང་བླངས་པ། །དེ་དག་ཐམས་ཅད་དེ་
བཞིན་དུ་འགྱུར་རོ། །ལེགས་པར་སྨྲས་པ་འདི་ལ་ཡང་། ། ཁྱོད་ལ་མཆོག་ནི་སྦྱིན་
པར་བྱ། །བྱང་ཆུབ་སེམས་པས་སྨྲས་པ། ལྷ་རྣམས་ཀུན་གྱི་མཆོག་ཏུ་གྱུར་པ་
ཁྱོད། །བདག་ལ་ཕན་འདོགས་རྒྱུར་གྱུར་མཆོག་སྦྱིན་ན། །གསལ་བར་བདག་དྲུང་
སླན་ཆད་མི་འབྱོན་པའི། །མཆོག་འདི་ལྷ་མིན་འཇོམས་པ་ཁྱོད་ལ་བསློང་། །དེ་
ནས་བརྒྱ་བྱིན་ངོ་མཚར་ དུ་ གྱུར་ནས། །མི་བཟོད་པ་བཞིན་དུ་དེ་ལ་ སྨྲས་ པ།
ཁྱོད་རེ་ཞིག་ལྟོས་ཤིག་དང་། བཟླས་བརྗོད་བརྟུལ་ཞུགས་མཆོག་སྦྱིན་དཀའ་ཐུབ་
སྤྱད་པ་ཡིས། །སྐྱེ་བོ་འདི་དག་ཁོ་བོའི་རྗེས་སུ་མཐུན་འདོད་ན། །ཁོ་བོ་མཆོག་སྦྱིན་
འདོད་ཕྱིར་འདི་ལྟར་འོངས་པ་ལ། །ཁྱོད་ནི་དེ་ལྟར་མཐོང་བར་མི་འདོད་ཅི་ཡི་
ཕྱིར། །བྱང་ཆུབ་སེམས་པས་སྨྲས་པ། འདི་ལ་བདག་གིས་ཁྱོད་མཉེས་པར་བགྱི་
ཡིས། ལྷའི་དབང་པོ་ཁྱོད་མ་བཀྱོན་ཅིག འདི་མི་སྲུན་པའི་ཚུལ་ཀྱང་མ་ལགས།
མ་གུས་པར་བགྱིད་པ་ཡང་མ་ལགས། ཁྱོད་དང་འཕྲད་པར་མི་འཚལ་བ་ཡང་མ་
ལགས་ན། ལྷ་ཡི་གཟུགས་མཆོག་རྨད་དུ་བྱུང་བ་མཐོང་བ་དང༌། །གཟི་བརྗིད་
གསལ་ཞིང་མདངས་དང་ལྡན་པ་མཐོང་གྱུར་ན། །ཁྱོད་ནི་རབ་ཏུ་དང་ཞིང་ཞི་བར་



གྱུར་པ་ཡང་། །བདག་གི་དཀའ་ཐུབ་ཉམས་པར་འགྱུར་དུ་དོགས་ལགས་མོད། །
དེ་ནས་བརྒྱ་བྱིན་གྱིས་དེ་ལ་ཕྱག་འཚལ་ཏེ་བསྐོར་བ་བྱས་ནས་དེ་ཉིད་དུ་མི་སྣང་
བར་གྱུར་ཏོ། །དེ་ནས་ནམ་ལངས་པ་དང༌། ལྷའི་བཟའ་བ་དང་བཏུང་བ་བརྒྱ་
བྱིན་གྱིས་སྦྱར་བ་རྣམས་དང༌། རང་སངས་རྒྱས་བརྒྱ་ཕྲག་དུ་མ་བརྒྱ་བྱིན་གྱིས་
སྤྱན་དྲངས་པ་རྣམས་དང༌། » ལྷའི་བུ་གཞོན་ནུ་བཤོས་འདྲེན་པར་ཆས་ ཤིང་་་
བསྡོགས་པ་དུ་མ་ཙམ་ལྷགས་པ། །བྱང་ཆུབ་སེམས་པས་མཐོང་བར་གྱུར་ཏོ། །
བཟའ་བ་དང་ནི་བཏུང་བ་སྦྱར་བ་དེ་དག་གིས། །དྲང་སྲོང་ཆེན་པོ་དེ་དག་མཆོད་
པར་བྱས་པ་དང་། །ཐུབ་པ་དེ་ནི་དགའ་བ་ཆེན་པོ་ཐོབ་པར་གྱུར། །སྐྱེ་བོ་དཀའ་
ཐུབ་ཅན་དང་མཐུན་པའི་ཚུལ་དག་དང༌། །བསམ་གཏན་ཚད་མེད་སྡོམ་དང་ཞི་
བའི་གནས། །དེ་བས་ན་དེ་ལྟར་དཀའ་ཐུབ་ཀྱི་ནགས་ཚལ་ན་གནས་པ་རྣམས་ལ་
ཡང་གཏོང་ཕོད་པ་དང་དཔའ་བས་རྒྱུན་དུ་གྱུར་ན། ཁྱིམ་ན་གནས་པ་རྣམས་ལྟ་
སྨོས་ཀྱང་ཅི་དགོས་ཏེ། དེ་བས་ན་མི་རྣམས་ཀྱི་གཏོང་ཕོད་པས་བདག་བརྒྱན་
པར་བྱའོ། །ཞེས་སྦྱིན་བདག་གཟེངས་བསྟོད་པའི་ཕྱིར་དེ་ལྟར་བཅོམ་ལྡན་འདས་
དེ་སྐུ་ཚེ་སྔ་མ་ལ་ཡང་ལེགས་པར་གསུངས་པ་ཁྱད་པར་ཅན་རིན་པོ་ཆེའི་འབྱུང་
གནས་སུ་གྱུར་པ་ཡིན་ན། མངོན་པར་རྫོགས་པར་སངས་རྒྱས་པ་ན་ལྟ་སྨོས་ཀྱང་
ཅི་དགོས་ཞེས་དེ་བཞིན་གཤེགས་པའི་ཆེ་བ་ཉིད་བསྟན་པ་ལ་ཡང་སྦྱར་བར་བྱའོ། །
ཨ་གསྩའི་སྐྱེས་པའི་རབས་ཏེ་བདུན་པའོ། ། ། །: གསལྷན་ཏུ་རིག་ཚུ་ཀ@་ཤོ
1:|:ཀ་སོ་བརྒྱད་པ། བྱང་ཆུབ་སེམས་དཔའ་བྱམས་པའི་ མི་དེ་
1:|:
༡
སྟབས་ཀྱི་སྐྱེས་པའི་རབས།
། རྒྱལ་བ་
་ཀའི
༣ ༈ བམ་པོ་གསུམ་པ། སྙིང་རྗེ་ཆེན་པོ་གཞན་གྱི་སྡུག་བསྔལ་གྱིས་གདུང་བ་
རྣམས་ནི་བདག་གི་བདེ་བ་ལ་མི་ལྟ་སྟེ། དེ་ཡང་འདི་སྐད་ཐོས་སོ། །བྱང་ཆུབ་
སེམས་དཔའ་དག་གི་ཆེ་བ་ཉིད་ཀྱིས་སྙིང་རྗེ་དང་ལྡན་ཞིང་། འགྲོ་བ་ཡོངས་སུ་
བསྐྱབ་པའི་ལྷག་པའི་བསམ་པ་ཅན། སྦྱིན་པ་དང་དུལ་བ་དང་སྡོམ་པ་དང་། །
46



ངེས་པ་ལ་སོགས་པ་འཇིག་རྟེན་ལ་ཕན་འདོགས་པ་དང༌། མཐུན་པའི་ཡོན་ཏན་
ཁྱད་པར་ཅན་མངོན་པར་འཕེལ་བ། སེམས་ཅན་ཐམས་ཅད་ལ་བྱམས་པའི་ཡིད་
དུ་གྱུར་པ། བྱམས་པའི་སྟོབས་ཞེས་བྱ་བའི་རྒྱལ་པོར་གྱུར་ཏོ། ། ཞེས་ གྲགས་
སོ། ། སྐྱེ་དགུ་རྣམས་ནི་བདེ་དང་སྡུག་བསྔལ་གང་། ། རྒྱལ་པོ་དེ་ཡང་དེ་དག་དེ་
བཞིན་གྱུར། ། དེ་བས་དེ་ནི་སྐྱེ་དགུ་བསྲུང་ལ་མཁས། ། མཚོན་ཆ་དང་ནི་གཙུག་
ལག་རྣམས་ལ་གོམས། ། མི་ཡི་བདག་པོའི་བཀའ་ཁྲིམས་སྤྱི་བོས་ མནོས། ། དེ་ཡི་
མཚོན་ཆ་རྒྱན་དང་འདྲ་བར་གྱུར། ། འཇིག་རྟེན་ཕན་བྱུང་བསྟན་བཅོས་ཚུལ་་་
རྣམས་ཀྱི། ། གཙུག་ལག་དག་ཀྱང་རྣམ་པར་གསལ་བར་སྣང་། ། ཚར་གཅད་པ་
དང་ཕན་གདགས་བྱས་པ་ལ། །ཆོས་དང་འགལ་བ་དེ་ནི་ཡོངས་མི་བྱེད། ། ཚུལ་ལ་
མཁས་ ཤིང་ཕན་པར་ སེམས་པའི་ཕྱིར། ། སྐྱེ་དགུ་རྣམས་ལ་རྟོག་མཁས་ ཕ་དང་
འདྲ། །དེ་དེ་ལྟར་ཆོས་ཀྱིས་སྐྱེ་དགུ་རྣམས་སྐྱོང་བ་ན། བདེན་པ་དང་གཏོང་བ་
དང་། ཤེས་རབ་ལ་སོགས་པ་གཞན་ལ་ཕན་པ་ཡོངས་སུ་བསྡོས་པའི་ཕྱིར་ཁྱད་
པར་ཅན་གྱུར་པ་ལ་རླབས་ཆེ་བའི་རིམ་པས་བྱང་ཆུབ་ཀྱི་ཚོགས་བསགས་ ཤིང་
མངོན་པར་དར་བ་ལས། རེ་ཞིག་ཅིག་ཉེས་པ་འགའ་ཞིག་བྱུང་པའི་ཕྱིར་གནོད་
སྦྱིན་ གཞན་ གསོད་པ་ལ་མཁས་ པ་ མདངས་འཕྲོག་ པ་ ལ་ དགའ་ བ་ ལྔ་ སྡེ་ ཞིག།
གནོད་སྦྱིན་གྱི་བདག་པོས་རང་གི་ཡུལ་ནས་སྤྲུགས་པ་ཡུལ་དེར་ལྷགས་སོ། །དེའི་
ཡུལ་ན་གནོད་པ་ཐམས་ཅད་མེད་པ་དང་རྟག་ཏུ་དགའི་བ་སྣ་ཚོགས་ཡོད་པ་དང་།
ཕུན་སུམ་ཚོགས་པ་མཆོག་དང་ལྡན་པས་རྟག་ཏུ་མི་རྣམས་རབ་ཏུ་དགའ་མགུ་ཞིང་
དར་བ་མཐོང་ནས། དེ་དག་ཡུལ་དེ་ན་གནས་པའི་མི་རྣམས་ཀྱི་མདངས་འཕྲོག་
འདོད་པར་གྱུར་ཏོ། ། དེ་དག་རབ་ཏུ་བསྒྲིམས་ནས་ནི། ། རང་གི་ལས་ལ་འཇུག་
བྱས་ཀྱང་། །དེ་ན་གནས་པ་རྣམས་ཀྱི་མདངས། །འཕྲོག་པར་བྱ་བར་མི་ནུས་སོ། །
རྒྱལ་པོ་དེའི་མཐུ་ཁྱད་པར་ཆེ་བས་ན། །བདག་གི་ཡིན་པའི་བློ་ནི་གར་བཞག་པ། །
དེ་ཉིད་དེ་ཡི་སྲུང་མ་མཆོག་ཡིན་པས། །དེ་དག་གིས་ནི་མདངས་འཕྲོག་ནུས་མ་
གྱུར། །དེ་ལྟར་རབ་ཏུ་འབོད་ཀྱང་ཡུལ་དེ་ན་གནས་པའི་མི་གང་གི་མདངས་འཕྲོག་



པར་མ་ནུས་པ་དེའི་ཚེ། དེ་དག་གཅིག་ལ་གཅིག་བལྟས་ནས། | གྲོགས་པོ་དག་
འདི་ཅི་ཞིག་ཡིན་སྙམ་དུ་སེམས་པར་གྱུར་ཏོ། །བདག་ཅག་མཐུ་ལ་གནོད་པར་ནུས་
པ་ཡི། །རིག་སྔགས་དཀའ་ཐུབ་དངོས་གྲུབ་ཁྱད་པར་ཡང་། །དེ་དག་ལ་ནི་ཡོད་པ་
མི་ཡིན་ན། ། འོན་ཀྱང་དེ་རིང་བདག་ཅག་ཐམས་ཅད་ཀྱི། ། མིང་ནི་དོན་དང་
མཐུན་པར་མ་གྱུར་ཏོ། །དེ་ནས་གནོད་སྦྱིན་དག་བྲམ་ཟེའི་གཟུགས་སུ་བསྒྱུར་ཏེ་
སོང་སོང་བ་དང༌། གྲིབ་ཤིང་སྔོན་པོ་ཞིག་གི་དྲུང་ནི་ནགས་ན་རྒྱུ་བའི་བ་གླང་གི་
རྫིའུ་ཞིག་ལྷམ་དང་བཅས་པར་འདུག་ཅིང༌། ནགས་ཚལ་གྱི་ཤིང་གི་མེ་ཏོག་ལོ་མ་
དང་བཅས་པའི་ཕྲེང་བ་ནི་ ཐོགས། དབྱུག་པ་དང་དགྲ་སྟ་ནི་གཡས་རོལ་དུ་
བཞག གཅིག་པུས་སྲད་བུ་ནི་འཁལ། སྤྲུགས་གླུ་ནི་ལེན་ཞིང་འདུག་པ་མཐོང་
ནས། དེའི་དྲུང་དུ་ལྷགས་ཏེ་སྨྲས་པ། ཀྱེ་བ་གླང་རྫིའུ་འདི་ལྟ་བུའི་དགོན་པ་
དབེན་པ་འགྲོ་བ་མེད་པ་ན་གཅིག་པུར་ཇི་ལྟར་མི་འཇིགས། དེས་དེ་དག་ལ་
བལྟས་ནས་སུ་ལ་འཇིགས་ཞེས་སྨྲས་སོ། །གནོད་སྦྱིན་རྣམས་ཀྱིས་སྨྲས་པ། སྲིན་
པོ་རྣམས་དང་འདྲེ་རྣམས་རང་བཞིན་གྱིས་གཏུམ་ཞིང་མ་རུངས་པ་ཡིན་པར་ཁྱོད་
ཀྱིས་སྔོན་མ་ཐོས་སམ། རིག་སྔགས་དཀའ་ཐུབ་བདེ་ལེགས་ལྡན་པ་དག །
གྲོགས་ཀྱིས་བསྐོར་བའི་ནང་ན་འདུག་གྱུར་ཞིང་། དཔའ་ལ་འཇིགས་པ་མེད་
པའི་མི་དག་ཀྱང་། ། གང་ལས་ཐར་བར་འགྱུར་བ་རབ་དཀའ་བ། །ནགས་ཚལ་
རབ་ཏུ་དབེན་ཞིང་ཟབ་པ་ལ། །འཇིགས་པའི་ས་ན་གྲོགས་ཀྱང་ཡོང་མེད་པར། །
མི་ཡི་ཤ་དང་ཚིལ་དག་ཟ་བ་ཡི། །སྲིན་པོ་དེ་དག་ཅི་ཕྱིར་ཁྱོད་མི་སྐྲག ''z། དེ་
སྐད་ཅེས་སྨྲས་པ་དང༌། བ་གླང་རྫིའུ་དེས་དགོད་ནས་སྨྲས་པ། བདེ་ལེགས་
ཆེན་པོས་འགྲོ་བ་འདི། །ཡོངས་སུ་བསྐྱང་བར་གྱུར་པ་ན། ། ལྷ་ཡི་དབང་པོ་དག་
གིས་ཀྱང༌། །འདི་དག་གཙེ་བར་མི་ནུས་ན། །ཤ་ཟ་རྣམས་ཀྱིས་ག་ལ་ནུས། ། དེ་
བས་ནགས་ན་ཁྱིམ་བཞིན་དུ།། མཚན་མོ་དག་ཀྱང་ཉིན་པར་བཞིན། །གཅིག་
པུའང་གྲོགས་ཀྱི་ནང་འདུག་འདྲ། །བདག་ནི་འཇིགས་པ་མེད་པར་འདུག། དེ་
ནས་ གནོད་སྦྱིན་དེ་དག་ངོ་མཚར་ཆེར་གྱུར་ནས། དེ་ལ་ཟིལ་གྱིས་གནོན་པ་
48



བཞིན་དུ་ཆེད་ཆེར་བྱས་ནས་སྨྲས་པ། ཀྱེ་བཟང་པོ་ཁྱོད་ཀྱི་བདེ་ལེགས་ཀྱི་བྱེ་བྲག་
དེ་ཅི་འདྲ་བ་ཞིག་རེ་ཞིག་སྨོས་ཤིག དེ་དགོད་ཅིང་དེ་དག་ལ་སྨྲས་པ། བདག་
ཅག་གི་བདེ་ལེགས་ཀྱི་བྱེ་བྲག་རྨད་དུ་བྱུང་བ་ཅི་འདྲ་བ་ཉོན་ཅིག གསེར་གྱི་རི་
བོའི་བྲག་ལྟར་ཡངས་པའི་བྲང་། ། སྟོན་ཀའི་ཟླ་བ་དྲི་མེད་མཛེས་ པའི་ ཞལ། །
དཔུང་པ་གསེར་གྱི་སྡོང་པོ་ལྟ་བུར་རྒྱས། །མི་དབང་ཁྱུ་མཆོག་སྤྱན་འདྲ་རྣམ་པར་
གནོན། །བདག་ཅག་གི་བདེ་ལེགས་ཀྱི་ཁྱད་པར་ནི་འདིའོ་ཞེས་སྨྲས་ནས། ངོ་
མཚར་ཆེ་ཞིང་ཁྲོ་བ་དང་བཅས་པས་གནོད་སྦྱིན་དེ་དག་ལ་བལྟས་ཏེ་ཡང་སྨྲས་པ་ཨེ་
མ་ཧོ་འདི་ངོ་མཚར་ཆེའོ། །མི་དབང་ཐུབ་ཆེན་འདི་ལྟར་གྲགས་པ་ཡང་། །ཁྱེད་ཀྱི་
རྣ་ལམ་ཅི་ལྟར་མ་གྲགས་ཀྱེ། །འོན་ཏེ་ཐོས་ཀྱང་ཤིན་ཏུ་རྨད་བྱུང་བས། །ཁྱེད་ཅག་
ཡིད་མི་ཆེས་ཕྱིར་མ་བཟུང་ངམ། །ཁྱེད་ཅག་གང་ནས་ལྷགས་པའི་ཡུལ་དེ་ཡི། །མི་
རྣམས་ཡོན་ཏན་ཚོལ་ལ་མི་མཁས་སམ། ། ཆེད་ཆེར་མི་འཛིན་སྐལ་བ་མེད་པའི་
ཕྱིར། །མི་དབང་གྲགས་པས་རྣམ་པར་སྤངས་སུ་དོགས། །དེ་བས་ན་ཡུལ་དེ་ལྟ་བུ་
མཐའ་འཁོབ་ནས་འདིར་ལྷགས་པ་ནི། ། ཁྱེད་ཅག་ལ་སྐལ་བ་ཅུང་ཟད་ཅིག་ཡོད་
དོ། ། གནོད་སྦྱིན་རྣམས་ཀྱིས་སྨྲས་པ། བཟང་པོ་དེའི་ཡུལ་ན་གནས་པའི་སྐྱེ་བོ་
རྣམས་ལ་མི་མ་ཡིན་པ་རྣམས་ཀྱིས་གནོད་པ་བྱེད་མི་ནུས་པ་རྒྱལ་པོ་དེའི་མཐུ་དེ་ལྟ་
བུ་ཅི་ལས་གྱུར། ། བ་གླང་རྫིའུས་སྨྲས་པ། ངེད་ཀྱི་རྒྱལ་པོ་ཆེན་པོའི་མཐུ་འདི་ལྟ་
བུ་འདི་ནི་རང་གི་ཆེ་བ་ཉིད་ཀྱིས་ཐོབ་པའོ། །བྲམ་ཟེ་དག་ལྟོས་ཤིག དེའི་དཔུང་
བྱམས་པའི་རུ་མཚོན་ཁྲོ་བོའི་དཔུང་ནི་ཆོ་ག་ཙམ། །དེ་ནི་མི་ཁྲོ་ཚིག་རྩུབ་མི་སྨྲ་ས་
ཡང་ལེགས་པར་བསྲུང༌། །དེ་ཡི་བཀའ་ཁྲིམས་ཆོས་ཡིན་རྒྱུ་མེད་ནོར་ཡང་དམ་པ་
མཆོད། །དེ་ལྟར་རྨད་དུ་བྱུང་ཡང་ངན་པའི་ཆོས་ཉིད་དྲེགས་པ་མེད། །ཁོ་བོ་ཅག་
གི་རྗེ་འདི་ནི་དེ་ལྟ་བུ་ལ་སོགས་པའི་ཡོན་ཏན་མང་པོ་དང་ལྡན་ཏེ། དེ་བས་ཡུལ་
ན་གནས་པའི་སྐྱེ་བོ་རྣམས་ལ་གནོད་པར་མི་ནུས་སོ། །དེ་ལྟ་བས་ན་ཁོ་བོས་ཁྱེད་ལ་
ཅི་སྙེད་ཅིག་སྨྲ་བར་མི་ནུས་ཀྱིས། མིའི་བདག་པོའི་ཡོན་ཏན་ཐོས་པར་འདྲོང་ན་
ཁྱེད་གྲོང་ཁྱེར་དེ་ཉིད་དུ་འདོང་བར་རིགས་སོ། །ཁྱེད་དེར་སོང་དང་སྐྱེ་བོ་རྣམས་



རང་རང་གི་ཆོས་ལ་དགའ་བས་ཡ་རབས་ཀྱི་ཚུལ་ལ་གནས་པ་དང་རྟག་ཏུ་བདེ་ཞིང་
ལོ་ལེགས་པས་རབ་ཏུ་དགའ་བ་ཕུན་སུམ་ཚོགས་ཤིང་ཆ་ལུགས་བཟང་ལ་མི་འཕྱ་བ་
དང༌། སྐྱེ་བོ་གློ་བུར་དུ་ལྷགས་པ་རྣམས་ལ་ཁྱད་པར་དུ་བྱམས་པ་དང་། 1:| མིའི་
བདག་པོའི་ཡོན་ཏན་སྙིང་ལ་དྲན་པ་དང༌། དེའི་གྲགས་པའི་གཞི་བསྟོད་པ་དང་
བཀྲ་ཤིས་པ་དང་བདེ་ལེགས་བཞིན་དུ་རབ་ཏུ་དགའ་ཞིང་གོམས་པར་བྱེད་པ་དག་
མཐོང་ན་རྒྱལ་པོའི་ཡོན་ཏན་རྒྱ་ཆེར་ཤེས་པར་འགྱུར་རོ། །དེ་ལྟར་ཡོན་ཏན་མང་
པོ་བརྗོད་པས་དེ་མཐོང་བར་འདོད་པ་ལ་ངེས་པར་དེའི་ཡོན་ཏན་མངོན་སུམ་དུ་
འགྱུར་རོ། །དེ་ནས་གནོད་སྦྱིན་དེ་དག་རང་གི་མཐུས་མ་ཚུགས་པས་རྒྱལ་པོ་དེ་ལ་
སེམས་མ་བཟོད་པ་དང་བཅས་པས་ཡོན་ཏན་སྙིང་ནས་བརྗོད་ཅིང་ཚིག་རིགས་པ་
དང༌། །བདེན་པར་སྨྲས་པ་དེས་ཀྱང་སེམས་འདམ་པོར་མ་གྱུར་ཏོ། །དམན་པ་
རྣམས་ནི་ཕལ་ཆེར་ཡང་། །མི་བཟོད་པས་ནི་ཡིད་གདུངས་པས། །དངོས་པོ་གང་
ལ་དེ་གྲགས་པ། ། དེ་ཡིས་ལྷག་པར་གདུངས་པར་གྱུར། ། རྒྱལ་པོ་དེ་སྦྱིན་པ་ལ་
དགའ་བར་ཤེས་ནས། ། དེ་ལ་གནོད་པ་བྱེད་པར་འདོད་པའི་གནོད་སྦྱིན་དེ་དག་
གིས་རྒྱལ་པོ་དེ་མཐོང་ནས་མཐོང་བའི་ཚེ། ། བཟའ་བ་སློངས་སོ། །དེ་ནས་རྒྱལ་པོ་
དེ་རབ་ཏུ་དགའ་ནས་དེའི་ལས་སུ་བསྐོས་པའི་མི་རྣམས་ལ་ཁ་ཟས་ཞིམ་པོ་བྲམ་ཟེ་
རྣམས་ལ་མྱུར་དུ་བྱིན་ཅིག་ཅེས་བཀའ་སྩལ་ཏོ། །དེ་ནས་བྲམ་ཟེ་ལ་དགོས་པའི་ཁ་
ཟས་རྣམས་ཁྱེར་ཏེ་འོངས་ན་ཡང་། གནོད་སྦྱིན་དེ་དག་ན་རེ་ཁ་ཟས་དེ་ལྟ་བུ་
བདག་ཅིག་མི་བཟའོ་ཞེས་སྨྲས་ནས། །སྟག་གཟིག་རྩ་སྔོན་པོ་མི་འདོད་པ་བཞིན་
དུ་ལེན་དུ་མ་བཏུབ་བོ། །དེ་རྒྱལ་པོ་དེས་ཐོས་ནས། དེ་དག་གི་དྲུང་དུ་སོང་སྟེ།
འོ་ན་ཁྱེད་ཅག་རྣམས་ཁ་ཟས་ཅི་ལྟ་བུ་འདོད་དེ་འདྲ་བ་བཙལ་ལོ། །ཞེས་སྨྲས་སོ། །
གནོད་སྦྱིན་རྣམས་ཀྱིས་སྨྲས་པ། མི་ཤ་ཤིན་ཏུ་དྲོན་པོ་དང་། །མི་ཡི་ཁྲག་ནི་དྲོན་
མོ་དག ། བརྟུལ་ཞུགས་མ་ཉམས་པདྨའི་སྤྱན། །གནོད་སྦྱིན་རྣམས་ཀྱི་བཟའི་
བཏུང་ལེགས།། ཞེས་སྨྲས་ནས། རང་གི་ལུས་ ཁ་ ནས་ མཆེ་ བ་ གཙིགས་ པ།
མིག་དམར་ཞིང་སེར་ལ་གཡོ་ཞིང་མི་སྡུག་པ་དང༌། སྣ་ལེབ་ཅིང་མི་སྡུག་པ་དང་།



སྐྲ་དང་ཁ་སྤུ་མེ་འབར་བ་ལྟར་སེར་བ་དང་། ལུས་ཆར་སྤྲིན་ལྟར་གནག་ཅིང་མི་
སྡུག་པ་ འཇིགས་པ་བསྟན་པ་དེ་དག་མཐོང་ནས། ༧ རྒྱལ་ པོ་དེས་བསམས་པ།
འདི་དག་ནི་ཤ་ཟ་ཡིན་ཏེ་མི་མ་ཡིན་ནོ། །དེ་བས་ན་བདག་ཅག་གི་བཟའ་བ་དང་
བཏུང་བ་མ་འདོད་དོ་སྙམ་དུ་ངེས་པར་གྱུར་ཏོ། ། དེ་ནས་མིའི་དབང་པོ་དེ་སྙིང་རྗེ་
ཅན་ཡིན་པས། ༧ བསམ་པ་དག་པས་དེ་དག་ལ་སྙིང་རྗེ་དེ་བས་ཀྱང་ཆེས་གྱུར་སྙིང་
ལ་སྙིང་རྗེ་འབའ་ཞིག་སེམས། གནོད་སྦྱིན་དེ་དག་ལ་མྱ་ངན་བྱེད་ཅིང་དོན་འདི་
ལྟ་བུ་ངེས་པར་བསམ་མོ། ། སྙིང་རྗེ་ཅན་ལ་འདི་ལྟ་བུའི། ། བཟའ་དང་བཅའ་བ་
རབ་ཏུ་དཀོན། །ཉིན་རེ་ཞིང་ཡང་དེ་བཙལ་བ། །དེ་ལས་སྡུག་བསྔལ་ཆེ་བ་མེད། །
སྙིང་རྗེ་མེད་ཅིང་མི་ནུས་ནའང༌། ། འབད་པ་དོན་ནི་མེད་པར་འགྱུར། ། ནུས་་
ནའང་ཕན་བྱེད་གོམས་པ་ལ། །དེ་བས་དཀའ་བ་ཅི་ཞིག་ཡོད། སྙིང་རྗེ་མེད་ཅིང་
ཡིད་ནི་མ་ཞི་བ། ། དེ་ལྟ་བུ་ཡི་ཁ་ཟས་ཟ་བ་རྣམས། ། ཚེ་འདི་དང་ནི་ཕ་རོལ་རང་
དོན་བསྲེག ། འདི་དག་སྡུག་བསྔལ་ནམ་ཞིག་མེད་པར་འགྱུར། །ད་འདི་དག་གི་
ཁ་ཟས་སྦྱར་བས་ཉིན་ཞག་འགའ་ཙམ་ཡང་གཞན་གསོད་པ་ལ་ཞུགས་པ་འདི་ལས་
ཅི་ལྟར་བཟློག་པར་བྱ། ། ཕོངས་ཏེ་སློང་དུ་འོངས་པ་རྣམས་ཀྱི་གདོང་། ། རེ་བ་
བཟློག་པོས་ངོ་འཛུམ་གནག་གྱུར་པ། །བུ་ཡུག་རླུང་གིས་པདྨ་སྙིད་པ་བཞིན། ། མི་
དགའ་བྱས་པས་ནམས་ཀྱང་བདག་མི་དྲན། །གདོན་མི་ཟ་བར་བདག་ལུས་རྒྱས་པ་
འདི། ། ཁྲག་དང་བཅས་པའི་ཤ་རྣམས་སྦྱིན་པར་བྱ། ། ཕོངས་པ་འོངས་ན་དེ་ནི་
རིགས་པ་སྙམ། ། དེ་ལས་གཞན་པ་བདག་གིས་གང་དུ་བཙལ། ། བདག་ རང་ཤི་
བའི་ ཤ་རྣམས་དྲོད་མེད་ལ། །ཁྲག་ཀྱང་དེ་ལ་ཡོད་པ་མ་ཡིན་ནོ། ། བྲུ་བ་ཚོ་བས་
སེམས་ནི་གདུངས་པ་ལ། །དེ་ཡིས་ལེགས་པར་མགུ་བར་འགྱུར་མ་ཡིན། ། གསོན་
པོའི་ཤ་ཡང་བདག་གིས་ཇི་ལྟར་བཙལ་བར་བྱ། །འདི་དག་བདག་གི་ཐད་དུ་འོངས་
ནས་བཀྲེས་པ་ལ། ། སྐོམ་པས་མིག་དང་གདོང་གི་མདོངས་ཉམས་ཤིང༌། །བསློང་
དང་རེ་བའི་འབྲས་བུ་མེད་པས་ཡིད། ། སྡུག་བསྔལ་བཞིན་དུ་སླར་དོང་ན་ཡང་ཅི་
ཞིག་བྱ། །དེ་བས་ན་འདི་ནི་དུས་ལ་བབ་ཀྱིས། རྟག་ཏུ་ན་ཞིང་གདུག་པའི་རྨ་



དང་འདྲ། །ནད་ཀྱི་འབྱུང་ཁུངས་ངན་པའི་ལུས་འདི་ལ། ། དགོས་པ་ཁྱད་པར་
ཅན་དུ་སྤྱད་པ་ཡིས། །བཅོས་པའི་སྡུག་བསྔལ་ཤིན་ཏུ་བཟོད་པར་བྱ། །དེ་ལྟར་
ངེས་པར་བྱས་ནས་རྒྱལ་པོ་རབ་ཏུ་དགའ་བར་གྱུར་པས། མིག་རྩ་དང་གདོང་གི་
མདངས་བཟང་པོས་རང་གི་ལུས་བསྟན་ནས། གནོད་སྦྱིན་དེ་དག་ལ་སྨྲས་པ།
བདག་གི་ ཤ་ནི་ཁྲག་དང་བཅས་པ་འདི། །འཇིག་རྟེན་རྣམས་ལ་ཕན་པའི་ཕྱིར་
བཟུང་སྟེ། །གལ་ཏེ་དེ་རིང་མགྲོན་དུ་བྱར་རུང་ན། །དེ་ནི་བདག་གིས་མངོན་པར་
ཐོབ་པར་འགྱུར། །དེ་ནས་གནོད་སྦྱིན་དེ་དག་རྒྱལ་པོ་དེའི་ལྷག་པའི་བསམ་པ་ཤེས་
བཞིན་དུ་ངོ་མཚར་རབ་ ཏུ་ཆེ་ བས་ ཡིད་མ་ཆེས་ནས། ” རྒྱལ་ པོ་ ལ་ སྨྲས་ པ།
ཕོངས་པས་བདག་གི་སྡུག་བསྔལ་དག། སློང་ཞིང་དམན་པས་བསྟན་པ་ལ་བྱ་
ལགས། །དེ་ལས་སྦྱིན་པ་པོ་ཉིད་ཀྱིས། ། དུས་ལ་བབ་པ་མཁྱེན་པར་མཛོད། །དེ་
ནས་རྒྱལ་པོ་དེས་བསམས་པ་ད་ནི་འདི་དག་དགའ་འདོད་དོ་སྙམ་ནས། སྙིང་
རབ་ཏུ་དགའ་སྟེ། རྩ་དབྲལ་བའི་ཕྱིར་སྨན་པ་རྣམས་བོས་ཤིག་ཅེས་བཀའ་སྩལ་
ཏོ། །དེ་ནས་རྒྱལ་པོ་དེའི་བློན་པོ་རྣམས་རྒྱལ་པོའི་ ཤ་དང་ཁྲག་རྣམས་སྦྱིན་པར་
སྩོལ་བར་རིག་ནས། ༡རྟབ་རྟབ་པོར་གྱུར་ཏོ། ། མི་བཟོད་ཅིང་སེམས་འཁྲུགས་
ནས་བྱམས་པའི་དབང་གིས་དོན་འདི་ལྟ་བུ་ཅུང་ཟད་ཅིག་གསལ་བར་སྨྲས་སོ། །ལྷ་
སྦྱིན་པ་ལ་དགྱེས་ཆེས་པས་འབངས་གློ་བ་ཉེ་བ་རྣམས་ལ་ཕན་པ་དང་། གནོད་
པར་འགྱུར་བ་མི་གཟིགས་པ་མི་རིགས་སོ། ། ལྷས་འདི་དག་ནི་མི་མཁྱེན་པ་ཡང་མ་
ལགས་ཏེ། །འདི་ལྟར་སྐྱེ་དགུ་རྣམས་ལ་གནོད་པ་གང་དང་གང་། །དེ་དང་དེ་དག་
གནོད་སྦྱིན་རྣམས་ལ་དགའ། །གཞན་ལ་གནོད་པས་འཚོ་ཞིང་དགའ་བ་སྐྱེ། །འདི།
དག་རིགས་དང་རང་བཞིན་དེ་ལྟ་ལགས། །རྒྱལ་སྲིད་དཔལ་འདི་འཇིག་རྟེན་ཕན་
པའི་ཕྱིར། །བདེ་ལ་མ་ཆགས་ལྷ་ཡིས་བཟུང་བར་མཛོད། ། དེ་བས་བདག་གི་ཤ་
སྦྱིན་གསོལ་བ་ཡི། །ལོག་པའི་ལམ་དུ་ཡི་དམ་བཅས་པ་མཐོང་། །སྐྱེས་བུ་དཔའ་བོ་
ཁྱོད་ཀྱི་མཐུས་བསྐྱབས་པའི། །འཇིག་རྟེན་གདོན་མི་ཟ་བར་འདི་མི་བཟོད། །ཕུང་
བར་བྱེད་ལ་མཁས་པ་འདི་དག་ནི། ། ཚུལ་གྱིས་ཚུལ་ མིན་ སྐྱེ་ དགུ་ ཕུང་བར་སངས་ནི་
3 བྱ



འདོད། །མཆོད་སྦྱིན་ཚེ་ན་སུམ་ཅུ་རྩ་གསུམ་པའང༌། །ཚིལ་དང་ཞག་ལ་སོགས་པ་
བསྲེགས་པས་མགུ། །ཁྱོད་ཀྱི་ཞལ་ཟས་ཕུན་སུམ་ཚོགས་པ་དག ། གུས་པར་སྦྱིན་
ཡང་འདི་དག་འདོད་མི་འགྱུར། །ལྷའི་ཐུགས་ནི་བདག་ཅག་ལྟ་བུའི་སྐྱེ་བོས་བཅོས་
པ་མ་ལགས་མོད་ཀྱི། འོན་ཀྱང་འདི་ནི་བདག་ཅག་གི་དོན་དུ་གཅེས་པའི་སླད་དུ་
བདག་ཅག་འདི་ལྟར་ཀོ་ལོང་གསོལ་བར་གྱུར་ཏོ། །གནོད་སྦྱིན་ལྔ་པོ་འདི་རྣམས་ཀྱི་
དོན་དུ་འབངས་ཐམས་ཅད་མགོན་མ་མཆིས་པར་བགྱིའམ། ལྷ་འདི་ལྟ་བུའི་ཆོས་
གང་གི་ལམ་ལགས། གཞན་ཡང་འདི་ལྟར་བདག་ཅག་ལ་མི་བྱམས་པ་ཅི་ལས་
གྱུར། རྗེའི་ཆེད་དུ་འཚལ་བ་ལ་ཤ་དང་ཁྲག་ཡོངས་སུ་རྫོགས་པར་མཆིས་པ་འདི་
དག་སྔོན་བདག་ཅག་གང་གིས་སྦས་ཏེ་མ་ཕུལ་ན་ལྷ་ཉིད་ཀྱིས་སྩལ་བར་བཞེད།
དེ་ནས་རྒྱལ་པོ་དེས་བློན་པོ་དེ་དག་ལ་སྨྲས་པ། ཡོད་བཞིན་དུ་ནི་མེད་ཅེས་སུ། །
ངེད་ཅག་ལྟ་བུས་ཅི་ལྟར་སྨྲ། །བརྟུལ་ཏེ་གསལ་བར་སློང་བ་ལ། །མི་སྦྱིན་ཞེས་ཀྱང་
ཅི་སྐད་སྨྲ། །ཆོས་ཀྱི་བཀའ་ཁྲིམས་ཐོག་མར་འགྲོ་བ་དག །གལ་ཏེ་ངན་པའི་ལམ་
དུ་བདག་སོང་ན། །ང་ཡི་སྤྱོད་པའི་རྗེས་སུ་འཇུག་པ་ཡི། །ང་ཡི་འབངས་རྣམས་
གནས་སྐབས་ཅི་ལྟར་འགྱུར། །འདི་ཡང་སྐྱེ་དགུ་རྣམས་ཀྱི་དོན་གྱི་ཕྱིར། །ངས་ནི།
ལུས་ལ་སྙིང་པོ་དབྱུང་བར་བྱ། །ང་ཡི་སེམས་ནི་སེར་སྣས་ཕྲོགས་གྱུར་ན། །སྐྱེ་བོའི་
དོན་ལ་དགེ་བའི་གཟི་ཅི་འདྲ། །ཁྱེད་ཀྱིས་ང་ལ་གུས་པ་དང་བཅས་བྱམས་པ་དང༌
བག་ཕབ་སྟེ་གང་སྨྲས་པ། འདི་ལྟར་བདག་ཅག་ལ་ནི་མི་བྱམས་པ་ནི་ཅི་ལས་གྱུར།
ཤ་དང་ཁྲག་བདག་ཅག་ལ་ཡོངས་སུ་རྫོགས་པར་མཆིས་བཞིན་དུ། ལྷ་ཉིད་ཀྱིས་
སྩལ་བར་བཞེད་ཅེས་ཟེར་བ་དེ་ཡང་ཁྱེད་ལ་བཤད་དོ། །ང་ཁྱེད་ལ་མི་འབྱོར་ཞིང་
མི་བྱམས་པ་ཡང་མ་ཡིན་ལ། མ་བྱིན་དུ་དོགས་པ་ཡང་མེད་མོད་ཀྱིས། རིམ་
གྱིས་ནོར་ནི་ཉུང་ངུར་གྱུར་པའམ། ། སྐལ་བ་ཆུང་བས་ཟད་པར་གྱུར་ན་ནི། །
མཛའ་བོ་རྣམས་ལ་སློང་བ་མཛེས་པར་གྱུར། །ནོར་ལྡན་དབུལ་ལ་སློང་བ་ཡོངས་མི་
མཛེས། ། སྐྱེ་བོ་ཕོངས་པ་རྣམས་ཀྱི་ཕྱིར་བསྐྱེད་པའི། །ལུས་ནི་ཤ་རྒྱས་ཤིན་ཏུ་མཐོ་
བ་དང༌། །ང་བདག་ཉིད་ལ་ཆེན་པོ་ཡོད་བཞིན་དུ། །ཁྱོད་ལ་སློང་བ་ལེགས་པ་མ་
།



ཡིན་ནོ། ། མི་ཤེས་གཞན་གྱི་གནོད་པའང་མི་བཟོད་ན། །ཁྱོད་ཀྱི་གནོད་པ་བདག་
གིས་ག་ལ་བཟོད། །འདི་དག་ཁྱོད་ལ་མི་སློང་ང་ལ་སློང༌། །དེ་བས་ང་བདག་ཤ་ནི་
སྦྱིན་པར་བྱ། །དེ་བས་ན་ང་ལ་རབ་ཏུ་བྱམས་པས་ཆོས་ཀྱི་གེགས་ལ་འཛེམ་པ་མེད་
པ་འདི་ཐོང་ཤིག་ངའི་དོན་དུ་ཁྱོད་ཀྱིས་སྤྱོད་པ་འདི་ལྟ་བུ་བྱ་བ་མི་རིགས་སོ། །
འདི་ནི་རེ་ཞིག་དཔྱད་དགོས་ཏེ། ། བཟའ་བ་ལ་སོགས་བདོག་བཞིན་དུ། །སྦྱིན་པ་
འགོག་པ་ཇི་ལྟར་འགྱུར། །ལེགས་སམ་གལ་ཏེ་མ་ལེགས་ན། ། དེ་ལྟར་བྱེད་པ་ཅི་
འདྲར་འགྱུར། །དེ་ལྟར་འདིར་བསམ་པ་དེ་ལྟ་བུ་དེ་ཐོང་ལ། ངའི་གྲོགས་རྗེས་སུ་
མཐུན་པར་བྱས་ན་རིགས་པས་དཔྱད་པར་བྱའོ། ། ལམ་ལོག་པར་འགྲོ་བ་ལས་
བཟློག་པའི་ཡིད་ཅན་དུ་བྱས་ལ་རྗེས་སུ་ཡི་རང་བ་དང་མཐུན་པར་འདི་ལ་ཁྱེད་ཀྱིས་
བྱས་ན་བཟང་གི་དེ་ལྟར་མི་བརྟན་པར་བྱ་བ་མི་རིགས་ སོ། ། ཅིའི་ཕྱིར་ཞེ་ན།
ནོར་ནི་གཅིག་པུས་སྤྱད་པ་མ་ཡིན་ལ། །སློང་བའང་ཉིན་རེ་རྟག་ཏུ་འོང་མ་ཡིན། །
སློང་བ་འདི་ལྟ་བུ་དང་འཕྲད་པ་ནི། །ལྷ་དག་མཉེས་པར་བྱས་ཀྱང་མི་འགྲུབ་ན། །
སློང་བ་འདི་ལྟ་བུའང་འོང་འགྱུར་ཞིང་། །ལུས་ཀྱང་ཆུད་ཟ་མི་བདེའི་གནས་གྱུར་
ལ། ། ཐེ་ཚོམ་ཟི་ནའང་རྒྱ་ཆེར་མི་འགྲུབ་ན། །འཛུམ་ཞིང་ཞུམ་པ་མེད་པའི་མཆོག་
ཡིན་ནོ། ། དེ་ལྟར་རྒྱལ་པོ་དེས་རང་གི་འཁོར་རྣམས་ལ་ཁྱེད་ཀྱིས་དེ་ལྟར་ང་ལ།
བརྒལ་བར་མི་རིགས་སོ། ། ཞེས་ཚིག་འཇམ་པོས་བསྒོས་ནས། སྨན་པ་རྣམས་
བོས་ཏེ་རང་གི་ལུས་ལ་རྩ་ལྔ་དབྲལ་ཏེ། གནོད་སྦྱིན་དེ་རྣམས་ལ་སྨྲས་པ། །ང་ཡི་
ལུས་འདི་ཁྱེར་ནས་སུ། །ཆོས་ཀྱི་གྲོགས་ཀྱང་བྱ་བ་དང་། །ང་ཡང་རབ་ཏུ་དགའ་
གྱུར་པར། ། ཁྱོད་ཀྱིས་ང་ནི་བྱ་བར་རིགས། ། དེ་དག་གིས་དེ་ལྟར་བགྱིའོ་ཞེས་སྨྲས་
ནས། རྒྱལ་པོའི་ཁྲག་ཙནྡན་དམར་པོའི་ཁུ་བ་འདྲ་བ་སྙིམ་པ་ཟེད་དེ་བཏུང་བར་
ཆས་སོ། །རྒྱལ་པོ་དེའི་ལུས་གསེར་མདོག་འདྲ་བ་ལ། །མཚན་མོ་སྦྱོད་པ་རྣམས་ནི་
ཁྲག་འཐུང་པ། །རི་རབ་ལྷུན་པོའི་རི་ལ་དབྱར་དུས་ཀྱི། ། ཆར་སྤྲིན་སྟུག་པོས་ཉེ་
བར་བསྐོར་པ་བཞིན། ། དགའ་བ་མཆོག་ལྡན་བསྟན་དང་ལྡན་པ་དང་། །ལུས་ཀྱི་
ཡོན་ཏན་ལྡན་པས་རྒྱལ་པོ་དེ། །ལུས་ཀྱང་མ་ཉམས་སེམས་ཀྱང་བརྒྱལ་བ་མེད། །
54



ཁྲག་གི་རྒྱུན་ཡང་ཟད་པ་ཡོད་མ་གྱུར། །གནོད་སྦྱིན་དེ་དག་སྐོམ་གྱིས་གདུང་བ་ཞི་
ནས་ད་ནི་འདིས་འཚལ་ཏོ་ཞེས་རྒྱལ་པོ་ལ་སྨྲས་སོ། ། སྡུག་བསྔལ་མང་པོ་འབྱུང་
བའི་གནས་ཀྱི་ལུས། །རྟག་ཏུ་བྱས་པ་མི་གཟོ་ཡིན་ཡང་རྒྱལ་པོ་དེ། །སློང་བ་དག་ལ་
སྦྱིན་བའི་དོན་གྲུབ་པས། །རབ་ཏུ་དགའ་དང་རྗེས་མཐུན་བཟུང་བར་གྱུར། ། དེ་
ནས་རྒྱལ་པོ་དེ་རབ་ཏུ་དགའ་བས་བསྐུལ་བས་མིག་དང་བཞིན་གྱི་མདངས་ལྷག་
པར་གསལ་བར་གྱུར་ནས། ཨུཏྤལ་མཐིང་གའི་འདབ་མ་ལྟར་མདོག་སྔོ་བའི་རལ་
གྲི་རྣོན་པོ་རྡོ་རྗེ་རིན་པོ་ཆེས་སྨྲས་པའི་འོད་ཀྱིས་མཛེས་པ་བླང་སྟེ། བདག་གི་ཤ་
བཅད་ཅིང་དེ་དག་ལ་བྱིན་ནོ། །བྱིན་ལ་དགའ་བས་ཡང་དང་ཡང་། ། སྐབས་ནི་
མེད་པར་བྱས་པ་ན། །བཅད་པའི་སྡུག་བསྔལ་དེ་ཡིད་ལ། །དམིགས་པར་བྱེད་ནི་
མ་ནུས་སོ། །རལ་གྲི་རྣོན་པོས་བཅད་པས་དྲངས་པ་ཡི། ། དགའ་བས་ཕྱིར་ཡང་
རིང་དུ་བསྲེགས་པ་བཞིན། ། དེ་ཡི་ སྡུག་བསྔལ་སྐྱོ་ཞིང་ངལ་བ་ལྟར། ། ཡིད་ལ་
འཇུག་པར་བྱེད་པ་ཆུང་བར་འགྱུར། ། རང་གི་ཤ་ཡིས་གནོད་སྦྱིན་དེ་དག་ནི། །
ཚིམ་པར་བྱས་པས་དེ་ནི་དེ་བཞིན་དགའ། ། དེ་དག་སེམས་ནི་ཁྲོ་བའི་རང་བཞིན་
ཡང༌། ། དེ་ལྟར་བྱས་ནས་འཇམ་ཞིང་ངེས་པར་གྱུར། ། ཆོས་ལ་དགའ་ཞིང་སྙིང་
རྗེའི་དབང་གྱུར་ཏེ། །གཞན་གྱི་དོན་དུ་བདག་ལུས་གཅེས་བཏང་བས། །ཞེ་སྡང་
མེ་ཡིས་བསྲེགས་པའི་ཡིད་རྣམས་ཀྱང༌། །རབ་ཏུ་དང་ཞིང་མདོག་ཀྱང་གསལ་བོར་
བྱས། །དེ་ནས་གནོད་སྦྱིན་དེ་དག་རྒྱལ་པོ་དེས་རང་གི་ཤ་གཅོད་པ་ལ་འབད་ཅིང་
ཤ་བཅད་པའི་སྡུག་བསྔལ་གྱིས་བཞིན་མདངས་མ་གྱུར་པ་དང་། མི་གཡོ་བ་དེ།
བཞིན་དུ་བཞུགས་པ་མཐོང་ནས། རབ་ཏུ་དགའ་ཞིང་ངོ་མཚར་ཆེ་བར་གྱུར་
ཏོ། ། ཨེ་མ་ཧོ་ངོ་མཚར་རྨད་བྱུང་འདི་དག་ཅི། །བདེན་ནམ་བརྫུན་ཞེས་དཔྱོད་
ཅིང་དགའ་བ་སྐྱེས། །བརྒྱ་ལ་མི་བཟོད་ཞི་ནས་ཡིད་ཀྱང་དང༌། ། དེ་ལ་བསྟོད་ཅིང་
ཕྱག་ཀྱང་འཚལ་བར་གྱུར། །ལྷ་ཉིད་ཀྱི་སྐུ་འོ་བརྒྱལ་བར་མཛད་པ་བཏང་དུ་གསོལ།
བདག་ཀྱང་ཚིམ་པར་བགྱིས་ལགས་སོ། ། སྐྱེ་བོ་སློང་བ་ཡིད་དགའ་བར་བགྱིད་པ་
ཤིན་ཏུ་རྨད་དུ་བྱུང་བ་ཁྱོད་ཀྱི་སྤྱོད་པ་འདི་ངོ་མཚར་གྱིས་བཏང་དུ་གསོལ། ཞེས་
55



རྒྱལ་པོ་ལ་གུས་པ་དང་བཅས། ཕྱག་འཚལ་བ་དང་བཅས་པས་རབ་ཏུ་དགའ་
ཞིང་གདོང་མཆི་མ་ཅན་གྱིས་བལྟོས་ནས་ཡང་སྨྲས་པ། གུས་པའི་དབང་གིས་སྐྱེ་
བོས་ཁྱོད་ཀྱི་གྲགས་པ་ སྒྲོགས་པ་ ཐོག་ཏུ་བབ། ། དཔལ་ཡང་པདྨའི་ནགས་ཚལ་
བཏང་སྟེ་ཁྱེད་ལ་བརྟེན་པ་ཐོག་ཏུ་བབ། ། བརྒྱ་བྱིན་མགོན་དུ་གྱུར་ཀྱང་ཁྱོད་ཀྱི་
མཐུས་པསྐྱབས་ས་ཡི་ལྷ་མོ་འདི། །མཐོ་རིས་ཀྱིས་མཐོང་སྨོན་པར་ངེས་ཏེ་གལ་ཏེ་
མི་སྨོན་བསླུས་སུ་ཟད། །མང་དུ་སྨོས་ཀྱང་མི་དགོས་ཏེ། ། སྐྱེ་བོ་འདི་ལྟ་བུས་མངོན་
པར་བཟུང་བའི་མིའི་འཇིག་རྟེན་འདི་དག་ནི་སྐལ་པ་དང་ལྡན་པའོ། །ཁྱོད་ལྟ་བུ་
འོ་བརྒྱལ་བར་བགྱིས་པ་འདིས་ནི་བདག་ཅག་བསྲེགས་ཀྱི་འགྲན་ཟླ་མ་མཆིས་སོ། །
དེ་ལྟར་གྱུར་པ་ལས་ཀྱང་སྐྱེ་བོ་ཁྱོད་ལྟ་བུ་ལ་བརྟེན་ནས་བདག་ཅག་ཐར་བར་ནུས་
ངེས་སོ། །བདག་ཅག་གིས་ནོངས་པ་བགྱིས་པ་གསོལ་བའི་སླད་དུ་ཞུ་བར་འཚལ་
ལོ། །བདེ་བ་བརྙེས་པར་གྱུར་པ་དང༌། །རྒྱལ་པོའི་དཔལ་ཡོང་ཁོར་ནས་ནི། །འདི་
ལྟ་བུ་སྤྱོད་པ་ཡིས། །རྨད་དུ་བྱུང་བའི་གནས་ཅི་བཞེད། ། ཐམས་ཅད་ས་ཡི་བདག་
པོའམ། །ནོར་གྱིས་ཕྱུག་པའམ་དབང་པོའམ། ། ཚངས་པའམ་རྣམ་པར་གྲོལ་བ་
དག་ །དཀའ་ཐུབ་འདི་ཡིས་བཞེད་ལགས་སམ། །འདི་ལྟ་བུ་ཡི་རྩོལ་ཕོད་པས། །།
བཞེད་པའི་དོན་ནི་མི་རིང་སྟེ། ། གལ་ཏེ་བདག་ཅག་ཐོས་རུང་ན། ། བདག་ཅག་ལ་
ནི་བཀའ་སྩལ་རིགས། །རྒྱལ་པོས་སྨྲས་པ། །ཅིའི་ཕྱིར་ངས་འདི་ལྟར་བྱེད་པ་ཉོན་
ཅིག་རྙེད་པར་དཀའ་ལ་འཇིག་པར་སླ་བ་དང༌། །ཆོག་པའི་བདེ་མེད་རབ་ཏུ་ཞི་
མེད་པའི། ། སྲིད་པའི་ལོངས་སྤྱོད་བདེ་བ་ང་མི་འདོད། ། ལྷ་དབང་དཔལ་ ཡང་
འདོད་པ་མ་ཡིན་ན། །དེ་ལས་གཞན་པ་སྨོས་ཀྱང་ཅི་ཞིག་དགོས། ། བདག་གིས་
སྡུག་བསྔལ་ཟད་པ་ཙམ་གྱི་ཕྱིར། །ང་ཡི་ཡིད་ནི་མགུ་བར་འགྱུར་མ་ཡིན། ། སྡུག་
བསྔལ་མི་བཟད་ནད་ཀྱིས་ཉེན་པ་ཡི། །ལུས་ཅན་མགོན་མེད་འདི་རྣམས་ངས་
བལྟས་ན། །བསོད་ནམས་འདས་ནི་ཐམས་ཅད་གཟིགས་པ་ཡི། །གོ་འཕང་ཐོབ་
ཅིང་སྐྱོན་གྱི་དགྲ་བཏུལ་ནས། །རྒ་དང་ན་དང་འཆི་བའི་རླབས་འཁྲུགས་པའི། །
སྲིད་པའི་མཚོ་ལས་སྐྱེ་བོ་འདོན་པར་འདོད། །དེ་ནས་གནོད་སྦྱིན་དེ་དག་རབ་ཏུ་
56



དང་ཞིང་བ་སྤུ་ལངས་ནས། རྒྱལ་པོ་ལ་ཕྱག་འཚལ་ཏེ་སྨྲས་པ། །འདི་ལྟ་བུའི་
རྩོལ་བ་ཁྱད་པར་ཅན་གྱི་ལས་འདི་ནི་རིགས་ཏེ། དེ་བས་ན་ཁྱོད་ལྟ་བུའི་དགོས་པ་
གྲུབ་པ་ནི། རིང་པོར་མི་ཐོགས་སོ་སྙམ་དུ་ཡིད་ལ་ངེས་པར་བསམས་པས་གསོལ་
བ་བཏབ་པ། ཁྱོད་ཀྱི་བསམ་པ་འདི་ཀུན་ནི། །འཇིག་རྟེན་ཕན་པའི་ཕྱིར་ལགས་
ཀྱང་། །བདག་ཅག་རང་ལ་ཕན་འཚལ་བས། ། དེ་ཚེ་བདག་ཅག་དགོངས་ སུ་་་
གསོལ། ། མ་འཚལ་བས་ན་བདག་ཅག་གིས། ། བདག་གི་དོན་ཡང་མ་མཐོང་་་
བས། །དེ་ལྟར་ཁྱོད་ནི་འོ་བརྒྱལ་བ། །དེ་ཡང་བཟོད་པ་མཛད་དུ་གསོལ། །ཁྱོད་ཀྱི་
བཀའ་ཡང་བདག་ཅག་ལ། །རྗེས་སུ་བཟུང་བའི་རྒྱུར་གྱུར་པ། ། བློན་པོ་དག་ལ་
བགྱི་བ་བཞིན། །འཛེམ་པ་མེད་པར་སྩལ་པ་རིགས། །དེ་ནས་རྒྱལ་པོ་དེས་དེ་དག་
སེམས་རབ་ཏུ་ཞི་ཞིང་འཇམ་པར་གྱུར་པ་རིག་ནས་སྨྲས་པ། འདི་ནི་ང་ལ་ཕན་པ་
ཡིན་གྱི་གནོད་པ་མ་ཡིན་པས་མི་བཟོད་དུ་དོགས་པ་མ་བསྐྱེད་ཅིག – གཞན་ཡང༌།
ཆོས་ཀྱི་ལམ་ལ་འདི་ལྟར་ གྲོགས་བྱེད་པ། །བྱང་ཆུབ་ཐོབ་ནས་རྙེད་པར་ག་ལ་
འགྱུར། །རྣམ་པར་ཐར་པའི་ཆོས་ཀྱི་བདུད་རྩི་ལས། །ཁྱེད་ཅག་ཉིད་ལ་ཐོག་མར་
བགོ་བར་བྱ། །ང་ནི་དེ་ལ་དགའ་བར་ཤེས་བྱས་ནས། །སྲོག་གཅོད་ཁྱེད་ཀྱིས་དུག་
བཞིན་སྤང་བར་བྱོས། །གཞན་ནོར་ཆུང་མ་དག་ལ་ཆགས་པ་དང་། །བརྫུན་དུ་སྨྲ་
དང་ཆང་གི་སྡིག་པ་སྤོངས། །དེ་ནས་གནོད་སྦྱིན་དེ་དག་གིས་དེ་བཞིན་དུ་བགྱིའོ་
ཞེས་དེ་ལ་མཉན་ནས། དེ་ལ་བསྐོར་བ་བྱས་ཏེ་ཕྱག་འཚལ་ནས་དེ་ཉིད་དུ་མི་སྣང་
བར་གྱུར་ཏོ། །སེམས་དཔའ་ཆེན་པོ་དེས་བདག་གི་ཤ་དང་ཁྲག་ངེས་པར་སྦྱིན་པར་
བྱས་པ་དེ་ཉིད་ཀྱི་ཚེ། ས་ནི་རྣམ་པ་མང་པོར་གཡོས་པར་གྱུར་ཏོ། །གསེར་གྱི་རི་
བོ་རྣམ་པར་འགུལ་བར་གྱུར། །དེ་ན་གནས་པའི་བྱ་རྣམས་སྒྲ་ཡང་འབྱིན། ། ཤིང་
རྣམས་འགུལ་བས་མེ་ཏོག་ལྷགས་པར་གྱུར། །དེ་དག་རྗེས་བསྐྱོད་མཁའ་ལ་སྤྲིན་
ལྟར་ཆགས། །ལ་ལ་བླ་རེས་བྲེས་ཤིང་བྱ་བརྒྱུས་བཞིན། །ཁ་ ཅིག་ ཏུ་ནི་ཕྲེང་བ་
བརྒྱུས་པ་བཞིན། །མི་ཡི་བདག་པོ་ཁོར་ཡུག་མཉམ་པར་ལྷགས། ། རྒྱ་མཚོ་ཆེན་པོ་
ཤིན་ཏུ་གཡོ་བའི་རླབས། །རང་བཞིན་ལས་ནི་ལྷག་པའི་ཤུགས་དང་སྦྲས། །འགྲོ།



བ་བརྟུལ་བའི་ལུས་ནི་གཟི་མདངས་ཅན། ། ས་ཡི་བདག་པོའི་བཟློག་པ་བཞིན་དུ་
བྱུང༌། །དེ་ནས་ལྷ་ཡི་དབང་པོས་འདི་ཅི་ཞེས། །བརྟགས་པར་གྱུར་ནས་དེ་ཡི་རྒྱུ་
རྟོག་ཅིང་། །རྒྱལ་པོ་ཉེས་པར་དོགས་ཏེ་རབ་མྱུར་བར། །རྒྱལ་པོའི་ཕོ་བྲང་མྱ་ངན་
འཁྲུགས་པར་འོངས། །ས་ཡི་བདག་པོ་དེ་ལྟར་གྱུར་ན་ཡང༌། ། གཟི་མདངས་
གསལ་བས་ལྷག་པར་ཡ་མཚན་སྐྱེས། །ཐད་དུ་འོངས་ནས་སྙན་པའི་ཚིག་རྣམས་
ཀྱིས། །དང་ཞིང་དགའ་བས་དེ་ཡི་སྤྱོད་པ་བསྟོད། །ཨེ་མ་ཧོ། སྐྱེ་བོ་དམ་པའི་ཆོ་
རིགས་ བཟང་། །ཨེ་ མ་ ཧོ། ཡོན་ ཏན་ བསྒོམས་ པས་ རྒྱ་ རེ་ ཆེ། ། ཨེ་ མ་ ཧོ།
གཞན་ལ་ཕན་པས་བློ་རེ་བདེ། ། ས་འདི་ཁྱོད་ལ་གཏད་པ་མགོན་དང་བཅས། །
ཞེས་བསྟོད་ནས། _ ལྷའི་དབང་པོ་བརྒྱ་བྱིན་གྱིས་ལྷ་དང་མིའི་སྨན་གྱི་ཁྱད་པར་གྱི་
རྨ་གསར་པ་སོས་པར་བྱེད་ནུས་པ་རྣམས་ཀྱིས། ་ དེའི་ལུས་སྔོན་བཞིན་དུ་སྡུག་
བསྔལ་མེད་པར་བྱས་ནས། རྒྱལ་པོ་དེས་ཀྱང་མཐུན་པ་དང་གུས་པ་དང་ཡོ་བྱད་
ཀྱིས་སྤྱིར་མཆོད་པར་བྱས་ཏེ། ཉིད་ཀྱི་གནས་སུ་སླར་སོང་ངོ༌། །དེ་ལྟར་ན་སྙིང་
རྗེ་ཆེན་པོ་རྣམས་ནི་གཞན་གྱི་སྡུག་བསྔལ་གྱིས་སྡུག་བསྔལ་ཞིང༌། །བདག་གི་བདེ་
བ་ལ་མི་ལྟ་བ་ཡིན་ན། ནོར་ཙམ་ལ་ཆགས་ནས་གཏོང་མི་ཕོད་པ་ལྟ་སུ་ཞིག་ཡོད་
ཅེས། སྐྱེ་བོ་སྦྱིན་པ་བྱེད་པ་དག་ལ་གཟེངས་བསྟོད་པ་དང་། སྙིང་རྗེའི་ཡོན་
ཏན་བསྔགས་པ་དང༌། དེ་བཞིན་གཤེགས་བའི་ཆེ་བ་བསྟན་པ་དང༌། བསྟི་
སྟེང་དུ་བྱས་ཏེ་ཆོས་ཉན་པ་ལ་ཡང་བརྗོད་པར་བྱའོ། །བཅོམ་ལྡན་འདས་ཀྱིས་དགེ་
སློང་ལྔ་པོ་འདི་དག་ནི་མང་དུ་བྱེད་བྱེད་པའོ། །ཞེས་གསུངས་པ་དེ་ཡང་འདི་ལ་
དགོངས་ཏེ། དེའི་ཚེ་གནོད་སྦྱིན་ལྔ་པོར་གྱུར་པ་དེ་དག་ལ་བཅོམ་ལྡན་འདས་
ཀྱིས་ཇི་ལྟར་ཞལ་གྱིས་བཞེས་པ་དེ་བཞིན་དུ་ཆོས་ཀྱི་བདུད་རྩི་བྱིན་པ་ཡིན་ནོ། །
བྱང་ཆུབ་སེམས་དཔའི་བྱམས་པའི་སྟོབས་སུ་སྐྱེས་པའི་རབས་ཏེ་བརྒྱད་དམ་བཅས་



ཏི་ཙྪཏིའོ དགུ་བ། ཐམས་ཅད་སྒྲོལ་གྱི་སྐྱེས་པའི་རབས། ཁྱབ་པའི་
* :|: ང བྱེའི་
， ༼བྱང་ཆུབ་སེམས་དཔའི་སྤྱོད་པ་ནི་སེམས་ཅན་ཕལ་པ་རྣམས་ཀྱིས་རྗེས་སུ་
ཡི་རང་བ་ཙམ་ཡང་ལགས་པར་མི་ནུས་ན་ཀུན་ཏུ་སྤྱད་པ་ལྟ་ག་ལ་ནུས། དེ་ཡང་
འདི་སྐད་ཐོས་ཏེ། དབང་པོ་ཐུལ་བ་གོམས་པར་གྱུར་པ་དང་། དཔའ་བ་དང་།
ཚུལ་དང་དུལ་བ་ཕུན་སུམ་ཚོགས་པས་རྣམ་པར་རྒྱལ་བའི་དཔལ་ཐོབ་པ། རྒན་
པ་ལ་བསྙེན་བཀུར་ངེས་པར་བྱས་པས་རིག་བྱེད་གསུམ་དང་བརྟག་པའི་དོན་གྱི་དེ་
ཁོ་ན་ཉིད་ཁོང་དུ་ཆུད་པ་རང་གི་འཁོར་ནང་གི་ཆོས་དང་ལས་ལ་འབད་པ། ཡིད་
དེའི་རྒྱུ་མེད་པས་མ་གྱུར་ཞིག་བདེ་བར་འཚོ་བ་སྙིང་ཉེ་བ་རྣམས་ཀྱིས་བཀའ་ཁྲིམས་
བཟང་པོ་བསྒྲགས་པ། – སོ་ཚིས་བྱས་པ་ལེགས་པར་འབྱོར་པ། ... ཡུལ་ ཤི་བི་པ་
རྣམས་ཀྱི་རྒྱལ་པོ་ཀུན་ཏུ་རྒྱལ་བ་ཞེས་བྱ་བ་ཞིག་བྱུང་ངོ༌། །ཡོན་ཏན་ལྡན་པས་མི་ཡི་
བདག་པོའི་དཔལ། །རིགས་ལྡན་ཆུང་མ་བཞིན་དུ་སྙིང་ཉེ་བ། ། རི་ཕུག་སེང་གེས་
བསྲུངས་པའི་རི་དྭགས་བཞིན། ། ས་ཡི་བདག་པོ་གཞན་རྣམས་གླགས་མི་ལྟ། །
དཀའ་ཐུབ་རྣམས་དང་རིགས་དང་སྒྱུ་རྩལ་ལ། །ནང་གི་འཁོར་གྱིས་གོམས་པར་
བྱས་པ་རྣམས། །འོངས་ནས་རིམ་གྲོ་ལྷག་པར་ཆེ་བར་འགྱུར། ། བཀུར་སྟི་བྱས་པ་
གཙོ་བོ་ཡིན་པར་སྣང་། །དེར་རྒྱལ་སྲིད་ཐོབ་མ་ཐག་ཏུ་དེའི་བུ་ཐམས་ཅད་སྒྲོལ་
ཞེས་བྱ་བ་ཡོན་ཏན་མང་པོ་རབ་ཏུ་གྲགས་པ་ཞིག་རྒྱལ་ཚབ་ཏུ་གྱུར་ཏེ། དེའི་ཚེ་
རྒྱལ་ཚབ་དེ་བཅོམ་ལྡན་འདས་འདི་ཉིད་ཡིན་ནོ། །གཞོན་ཡང་རྒན་པའི་ཉེ་བར་ཞི་
ལ་དགའ། ། གཟི་བརྗིད་ཆེ་ཡང་བཟོད་ཅིང་དེས་པའི་ངང༌། ། མཁས་པར་གྱུར།
ཀྱང་ཤེས་པའི་ང་རྒྱལ་མེད། །དཔལ་དང་ལྡན་ཞིང་འབྱོར་ཡང་དྲེགས་པ་མེད། །
དེ་ཡི་གྲགས་པས་འཇིག་རྟེན་གསུམ་ཁྱབ་པས། ། ཕྱོགས་རྣམས་རབ་ཏུ་ རྒྱ་ཆེན་
མཐོང་གྱུར་ཀྱང༌། །གཞན་གྱི་གྲགས་པ་ཅུང་ཟད་ཡོད་པ་རྣམས། །འཕྲོ་བའི་སྐབས།
ཀྱང་མེད་པ་བཞིན་དུ་འགྱུར། ། སྐྱེ་བོ་རྣམས་ཀྱི་སྡུག་བསྔལ་དཔག་མེད་པ། ། དེ་
ཡིས་མ་ བཟོད་སྙིང་རྗེའི་གཞུ་དག་དང་། ། སྦྱིན་པའི་མདའ་རྣམས་ཆར་བཞིན་
59



1
7/
71/1
དག་
འབེབས་པ་ཡིས། ། དེ་དང་ལྷན་ཅིག་གཡུལ་ཆེན་འགྱེད་པ་འདྲ། ། དེ་ཉིན་རེ་་་
བཞིན་སློང་བ་ལྷགས་པ་རྣམས་ལ་བསློངས་པ་བས་ཀྱང་ལྷག་པར་ཉོན་མ་མོངས་
པར་ནར་གཏོང་ཞིང་ཚིག་འཇམ་པོ་དང་གུས་པ་དང་ཡིད་དུ་འོང་བས་རབ་ཏུ་ཚིམ་
པར་གྱུར་ཏོ། ། དུས་མཚམས་ཀྱི་ཉི་མ་དག་ལ་ཡང་གསོ་སྦྱོང་ངེས་པར་གནས་པ་
དང༌། རབ་ཏུ་ཞི་བས་བརྒྱན་ཏེ། མགོ་ཁྲུས་བྱས་ཏེ་གོས་དཀར་པོ་བགོས་ནས་
གླང་པོ་ཆེའི་མཆོག་གངས་རི་འདྲ་བ། དྲེགས་པ་དངུལ་གྱིས་གདོང་བརྒྱན་པ།
མཚན་ཉིད་དང་། དུལ་བ་དང༌། མགྱོགས་པ་དང༌། སྙིང་སྟོབས་ཆེ་བ་ཕུན་
སུམ་ཚོགས་པ། གྲགས་པ་བཞོན་པར་འོས་པའི་སྤོས་ཀྱི་གླང་པོ་ཆེ་མཆོག་ཞོན་
ནས། གྲོང་ཁྱེར་གྱི་ཁོ་ར་ཁོར་ཡུག་ན་བདག་གིས་སྦྱིན་པ་བཏང་བའི་ཁང་པ་སྐྱེ་བོ་
ཕོངས་པ་རྣམས་ཀྱི་རྫིང་བུ་དང་འདྲ་བ་བཤམས་ཏེ་བཞག་པ་རྣམས་ཉུལ་དུ་སོང་
ངོ༌། །དགའ་བའི་ཁྱད་པར་འདི་ལྟ་བུ་དག་ཐོབ་པར་གྱུར་ཏེ། ཕོངས་པ་རྣམས་
ལ་སྦྱིན་འདོད་པའི། དགའ་བ་གང་དག་སྐྱེ་བ་ནི། །ཁྱིམ་ན་གནས་པའི་ལོངས་
སྤྱོད་ལ། །དེ་ཙམ་དུ་ནི་དགའ་བ་མེད། །དེ་ནས་རེ་ཞིག་ཅིག་དེ་དེ་ལྟར་སྦྱིན་པ་ལ་
རབ་ཏུ་དགའ་བའི་སློང་མོ་པ་རྣམས་ཀྱིས་ཀུན་ཏུ་བསྒྲགས་པ་ཐོས་ནས། དེའི་ཚེ་
ཉི་འོག་གི་རྒྱལ་པོ་གཞན་ཞིག་གིས་བསམས་པ།འདི་ནི་སྦྱིན་པ་ལ་དགའ་བའི་དབང་
དུ་གྱུར་པས་བསླུ་བར་ནུས་སོ་སྙམ་ནས། གླང་པོ་ཆེའི་མཆོག་སོང་བའི་ཕྱིར་དེར་
བྲམ་ཟེ་ཞིག་བཏང་ངོ་། །དེ་ནས་ཐམས་ཅད་སྒྲོལ་རང་གིས་སྦྱིན་བཏང་གི་ཁང་པ་
ཉུལ་ཞིང་རབ་ཏུ་དགའ་བས་བཞིན་གྱི་མདངས་བཟང་པོ་དང་ལྡན་པ་ལ། བྲམ་
ཟེ་དེ་དག་གིས་རྒྱལ་བ་དང་ཤིས་པ་བརྗོད་ནས་ལག་པ་གཡས་པ་བསྒྲེང་སྟེ་བསྟོད་
ནས་མདུན་དུ་སྡོད་པ་དང༌། ། དེས་གླང་པོ་ཆེའི་མཆོག་དེ་བཟུང་ནས་ཞེ་ས་དང་
བཅས་པས་ཅི་བཞེད་གསུངས་ཤིག་ཅེས་ཅིའི་ཕྱིར་ལྷགས་པ་དྲིས་སོ། ། 1 (973)
བྲམ་ཟེ་རྣམས་ཀྱིས་སྨྲས་པ། ཁྱོད་ནི་སྦྱིན་ལ་དགའ་བ་དང༌། །ཁྱོད་ཀྱི་གླེང་
པོ་ཆེན་པོ་འདི། ། འགྲོས་བཟང་འགྱིང་ཞིང་འགྲོ་བ་ཡི། ། ཡོན་ཏན་འཚལ་ཕྱིར་
བདག་ཅག་མཆིས། །ཏི་སེའི་གངས་དང་འདྲ་བ་ཡི། ། གླང་ཆེན་འདི་ནི་སྩལ་བ་
60



ཡིས། །འཇིག་རྟེན་འདི་དག་ ཡ་མཚན་གྱིས། །འདི་ནི་རབ་ཏུ་དགའ་བོར་་་་སས་
མཛོད། །ཅེས་སྨྲས་པ་དང་། ། བྱང་ཆུབ་སེམས་དཔའ་སྙིང་དགའ་བས་ཀུན་ཏུ་
རྒྱས་པར་གྱུར་ནས། །ཡུན་རིང་མོ་ཞིག་ནས་གདོད་སློང་མོ་བའི་སྐྱེ་བོ་རླབས་ཆེར་
སློང་ཕོད་པ་མཐོང་བར་གྱུར་ཏོ་སྙམ་དུ་བསམ་མོ། ། བྲམ་ཟེ་འདི་དག་ལ་ནི་གླང་པོ་
ཆེའི་རྒྱལ་པོ་འདི་ལྟ་བུ་ནི་ཅང་མི་དགོས་ཀྱི། ༧ གདོན་མི་ཟ་བར་འདི་ནི་བརྐམ་པ་
དང་། ཕྲག་དོག་གི་སྐྱོན་གྱིས་བདག་ལ་ཡིད་དཀྲུགས་པའི་རྒྱལ་པོ་འདོད་ཆེན་
ཞིག་གིས་སྦྱར་ཏེ་བཏང་ངོ་སྙམ་དུ་ངེས་སོ། ། གྲགས་དང་ཆོས་ལའང་མ་བལྟས་
པར། །ང་ལ་ཕན་བཞིན་གང་བྱེད་པ། །རྒྱལ་པོ་དེ་ཡི་བསམས་པ་དག ། རེ་ཐག་
ཆད་པར་མི་བྱའོ། །དེ་ལྟར་ངེས་པར་བྱས་ནས། ” བདག་ཉིད་ཆེན་པོ་དེ་གླང་པོ་
ཆེའི་མཆོག་དེ་ལས་མྱུར་དུ་བབས་ཏེ་བཞེས་སུ་གསོལ་ཞེས་བྱས་ནས་གསེར་གྱི་རིལ་
བ་གཏད་དེ། དེ་དག་གི་མདུན་ན་འདུག་གོ ། ནོར་བསྒྲུབ་དོར་ནི་ཆོས་ལམ་མི་
མཐུན་པའི། །རྒྱལ་པོ་གཙུག་ལགི་དག་ལ་མཁས་གྱུར་ཀྱང་། །ཆོས་ལ་དགའ་བས་
དེ་ནས་གླང་ཆེན་བྱིན། ། ཚུལ་དང་དགའ་བས་དེ་ནི་གཡོས་མ་གྱུར། ། གླང་ཆེན་
གསེར་གྱི་དྲ་བས་མཛེས་པར་ལེགས་བརྒྱན་པ། ། སྟོན་ཀའི་སྤྲིན་ཚོགས་གློག་འགྱུ་
འདྲ་བ་དེ་བྱིན་ནས། །མི་ཡི་བདག་པོའི་སྲས་དེ་རབ་ཏུ་དགའ་བར་གྱུར། །ཚུལ་གྱི་
ཕྱོགས་ལ་དགའ་བའི་གྲོང་ཁྱེར་པ་རྣམས་འཁྲུག་། དེ་ནས་གླང་པོ་ཆེའི་རྒྱལ་པོ་དེ་
བྱིན་པ་ཐོས་ནས་ཡུལ་ཤི་བི་པའི་བྲམ་ཟེ་རྒན་པོ་དང་བློན་པོ་བཀའ་ལ་གཏོགས་པ་
དང་། དམག་མི་དང་གྲོང་ཁྱེར་གྱི་གཙོ་བོ་རྣམས་ཅ་ཅོའི་སྒྲ་ཕྱུང་ནས། རྒྱལ་པོ་
ཀུན་ ཏུ་རྒྱལ་གྱི་དྲུང་དུ་ལྷགས་ནས། རྟབ་རྟབ་པོར་གྱུར་ནས་མི་བཟོད་ཅིང་
སྡངས་ཏེ'ཞེ་ས་བཏང་ནས་ཀོ་ལོང་དུ་སྨྲས་པ། ལྷ་རྒྱལ་སྲིད་ཀྱི་དཔལ་འདི་ལྟར་
མཆོག་ཏུ་གྱུར་པ་ཡལ་བར་དོར་བ་ནི་ཅི་ལགས། ལྷ་ཉིད་ཀྱི་རྒྱལ་སྲིད་འདི་ལྟར་
ཉམས་པར་གྱུར་པ་བཟོད་པར་མཛད་པ་མི་རིགས་སོ། ། རྒྱལ་པོས་རིངས་རིངས་
སྐད་དུ་འདི་ཅི་ཉེས་ཞེས་སྨྲས་པ་དང་། ཡང་སྨྲས་པ། ཅི་ལྷ་མི་མཁྱེན་ནམ།
གང་གི་འགྲམ་པ་བུད་པ་སྒྲ་སྒྲོགས་པ། །དངུལ་གྱི་དྲི་ཞིམ་རླུང་གིས་རེག་པ་ཡི། །



གཞན་གྱི་གླང་པོ་མྱོས་ཤིང་དྲེགས་པ་རྣམས། །སྩལ་བའི་སྡུག་བསྔལ་མེད་པར་ཟིལ་
གནོན་པ། ། གང་གི་གཟི་ཡིས་ཁྱོད་ཀྱི་དགྲ་བོ་རྣམས། ། མཐུ་སྟོབས་མནན་ཞིང་
དྲགས་པ་མེད་བྱས་པ། །ཐམས་ཅད་སྒྲོལ་གྱིས་གླང་པོ་དེ་བྱིན་པས། །ཁྱོད་ཀྱི་རྒྱལ་
བ་གཟུགས་ཅན་གཞན་ཡུལ་སོང༌། ། བ་དན་གསེར་དང་གོས་དང་བཟོའི་བ་་་༌་
དག ༥ །རྒྱལ་པོས་བྲམ་ཟེ་རྣམས་ལ་སྦྱིན་པར་འོས། །གང་ལ་དཔལ་དེང་རྒྱལ་བ་
ངེས་ཡོད་པའི། ། གླང་ཆེན་བཏང་བ་སྦྱིན་པ་དཔའ་ཆེས་སོ། ། ཚུལ་དང་འགལ་
བའི་ལམ་དུ་སོང་བ་འདིས། ། རྒྱལ་པོའི་དཔལ་ནི་ཇི་ལྟར་འགྲོ་ཞེས་འགྱུར། །འདི་
ནི་ཡལ་བར་དོར་བ་ཁྱོད་ལ་གནོད། །ཁྱོད་ཀྱི་དགྲ་ནི་མདུན་ན་དགའ་བར་བྱེད། །
དེ་སྐད་ཐོས་ནས་རྒྱལ་པོ་བུ་ལ་བྱམས་པས་དེ་དག་ཉིད་ལ་ཅུང་ཟད་ཅིག་མི་དགའི་
བར་གྱུར་ནས། ། དགོས་པའི་དབང་གིས་མི་དགའ་བཞིན་དུ་དེ་ལྟར་བྱའོ་སྨྲས་
ནས། 7 ཡུལ་ཤི་བི་པའི་མི་རྣམས་ལ་ཡིད་བཞོས་ཏེ་སྨྲས་པ། ཐམས་ཅད་སྒྲོལ་
འདི་སྦྱིན་པ་ལ་ཞུགས་ཤིང་། །ཚུལ་གྱི་རིམ་པ་ལ་མི་ལྟ་བ་ངས་ཤེས་ཏེ། རྒྱལ་སྲིད་
ལ་དབང་བྱེད་དུ་བཅུག་པ་ནི།དེ་ལྟར་སྤང་བར་བྱ་བ་མི་རིགས་མོད། ། འདིས་ཀྱང་
རང་གི་གླང་པོ་ཆེ་བྱིན་ཟིན་པས། སྐྱུགས་པ་དང་འདྲ་བར་བོར་བ་ལྟ་བུ་ཞིག་སླར་
འཕྲོག ། ། འོན་ཀྱང་འདི་ཅི་ནས་སྦྱིན་པ་ལ་ཚོད་ཤེས་པར་བྱ་ཡིས་ཁྱེད་དེ་ལྟར་
འཁྲུག་པར་མ་བྱེད་ཅིག ཤི་བི་པ་རྣམས་ཀྱིས་སྨྲས་པ། རྒྱལ་པོ་ཆེན་པོ་ཐམས་
ཅད་སྒྲོལ་འདི་ནི་དོན་དེ་ལྟ་བུ་དག་ལ་གཏམས་པ་ཙམ་གྱིས་དམ་བཅའ་ཟློག་ཏུ་
བཏུབ་པ་མ་ལགས་སོ། ། ཀུན་ཏུ་རྒྱལ་བས་སྨྲས་པ། འོ་ན་དེ་ལ་ངས་གཞན་ཅི་
ཞིག་བྱ། །ཉེས་པ་སྤྱོད་ལ་གང་ཞིག་རབ་དགའ་ཞིང༌། །ཡོན་ཏན་བརྟན་ལ་སྐྱོན་དུ་
བཟུང་ངམ་ཅི། ། གླང་པོ་དེ་ཡི་ཕྱིར་ནི་བདག་གི་བུ། །བསད་དམ་འོན་ཏེ་བཟུང་
ངམ་ཅི་ཞིག་བྱ། ། དེ་བས་ན་ཁྱེད་རྣམས་འདི་ལ་རྔམ་ཞིང་འཁྲུག་པར་མ་བྱེད་ཅིག
ངས་ཐམས་ཅད་སྒྲོལ་ལ་འདི་ལྟ་བུ་དག་བྱེད་དུ་མི་འཇུག་གོ ། དེ་ནས་ཡུལ་ཤི་བི་
པ་རྣམས་ཁྲོས་ནས་རྒྱལ་པོ་ལ་སྨྲས་པ། མི་ཡི་བདག་པོ་ཁྲོད་ཀྱི་སྲས་འདི་ལ། །
བསད་དམ་བཅིང་ངམ་བརྡེག་པར་སུ་ཞིག་འཚལ། ། ཆོས་ལ་ཞེན་ པ་ སྙིང་རྗེའི་
62



བདག་ཉིད་པས། །འདིས་ནི་རྒྱལ་སྲིད་བཟུང་བ་ཡོངས་མི་ནུས། །འཁོར་གསུམ་
བརྟེན་ཞིང་གཟི་བརྗིད་ཆེ་བ་ལ། །གྲགས་པ་ཐོབ་པ་སེང་གེའི་ཁྲི་ལ་འོས། །ཚུལ་ལ་
མི་ལྟ་ཆོས་ལ་རབ་དགའ་བས། །འདི་ནི་དཀའ་ཐུབ་ནགས་ན་གནས་པར་འོས། །
ས་ཡི་བདག་པོ་རྣམས་ཀྱི་ཚུལ་ཉེས་སྐྱོན། ། དེ་ལ་བརྟེན་པ་རྣམས་ལ་འབྱུང་མོད།
ཀྱི། ། འོན་ཀྱང་དེ་དག་བཅོས་སུ་ རུང་མ་མཆིས། ། ས་བདག་ གཙོ་བོ་ཉམས་ན་
བཅོས་མི་རུང་། །འདི་ལ་མང་དུ་གསོལ་ཡང་ཅི་འཚལ་ཏེ། ། ཁྱོད་ཀྱི་སྲིད་ཉམས་མི་
བཟོད་ཤི་བ་པ། །འདི་རྣམས་ཀྱིས་ནི་འདི་ལྟར་ངེས་པར་བཅད། ། མི་རྗེའི་སྲས་
འདི་བཀའ་ཐུབ་འཕེལ་བའི་ཕྱིར། ། ཐུབ་པས་བསྟན་པའི་རི་བོ་འབང་ ཀར་་་་
བཏང༌། ། ཚུལ་མ་ཡིན་པར་ཉམས་སུ་དོགས་ཤིང་ཕན་པར་དགའ་བའི་སྐྱེ་བོ་དེ་
དག་གིས་ངོ་བཟློག་མ་ཕོད་པར་སྨྲས་པ་དང་། །དེ་ནས་རྒྱལ་པོ་དེ་བུ་དང་བྲལ་
བའི་སེམས་གདུངས་པས་ངོ་ཚ་བ་བཞིན་དུ། མགོ་སྨད་དེ་ཉམ་ང་བ་ལྟར་ཤུགས་
ནར་སེ་བྱུང་ནས། བྱམས་ཤིང་སྤོབས་པ་དང༌། ཡིད་གཅུགས་པའི་དབང་གིས་
ཡུལ་ཤི་བི་པ་རྣམས་ལ་སྨྲས་པ། ཁྱེད་དེ་ལྟར་འདི་ལ་གལ་གྱིས་འཆུ་ན་རེ་ཞིག་
ཉིན་ཞག་གཅིག་ཙམ་ཞིག་ སྤྲོ་སྲིངས་ཤིག་དང་། སང་ནང་པར་ཁྱེད་ཀྱིས་་་་་
བསམས་པ་བཞིན་དུ་ཐམས་ཅད་སྒྲོལ་བྱེད་དུ་བཅུག་གོ ། ཡུལ་ཤི་བི་པ་རྣམས་
ཀྱིས་དེ་ལྟར་བགྱིའོ་ཞེས་སྨྲས་ནས། བསྒོ་བ་ཉན་པ་དང་། རྒྱལ་པོ་དེས་གསོལ་
ཀ་བ་ལ་ཁྱོད་སོང་ལ་འདི་ལྟར་གྱུར་པ་ཐམས་ཅད་སྒྲོལ་ལ་སྦྲོན་ཅིག་ཅེས་བཀའ་སྩལ་
ཏོ། །དེས་ཀྱང་དེ་བཞིན་དུ་བགྱིའོ་ཞེས་མཉན་ནས། མྱ་ངན་གྱི་མཆི་མས་གདོང་
ཁེབས་ཤིང་། ཐམས་ཅད་སྒྲོལ་རང་གི་ཁང་པ་ན་འདུག་པ་དེའི་དྲུང་དུ་་སོང་སྟེ།
མྱ་ངན་གྱི་སྡུག་བསྔལ་གྱིས་ཤུགས་ཀྱི་སྐད་ཕྱུང་སྟེ་དུས་ནས། དེའི་རྐང་པ་གཉིས་
ལ་ཕྱག་འཚལ་ལོ། །ཐམས་ཅད་སྒྲོལ་གྱིས་རྟབ་རྟབ་ལྟར། ཨེ་མ་རྒྱལ་པོ་ཐུགས་
བདེའམ་ཞེས་དྲིས་པ་དང༌། མི་དགའ་བས་ཆིག་མི་གསལ་བར་དེ་ལ་རྒྱལ་པོ་
ཐུགས་བདེ་ཞེས་སྨྲས་སོ། །འོ་ན་ཅིའི་ཕྱིར་དེ་ལྟར་མི་བརྟན་པར་གྱུར་ཞེས་ཐམས་
ཅད་སྒྲོལ་གྱིས་ཡང་ཡང་དྲིས་པས། |གསོལ་ཀ་བ་མཆི་མས་བརྣངས་ཤིང་སྐད་



འཛེར་ལ་དབུགས་ཀྱིས་བརྣངས་པའི་ཚིག་མི་གསལ་བས། གཅོམ་ཆུང་དུས་སྨྲས་
པ། ཤི་བི་པ་རྣམས་མི་སྲུན་པ། །འཁྲུགས་པར་གྱུར་ནས་རྒྱལ་པོའི་བཀའ། །
འཇམ་པོར་སྩལ་ཡང་མི་ཉན་པར། །རྒྱལ་པོ་ཁྱོད་ནི་ཡུལ་ནས་འབྱིན། །ཐམས་
ཅད་སྒྲོལ་གྱིས་སྨྲས་པ།། ཡུལ་ཤི་བ་པ་རྣམས་ཅིའི་ཕྱིར་འཁྲུགས་ནས་བསྐྲད། །
འདུལ་དང་འགལ་བའི་ལམ་མི་འགྲོ། །བག་མེད་པ་ལ་ང་མི་དགའ། །ཉེས་པར་
བྱས་པ་མ་མཐོང་ན། །ཤི་བི་པ་རྣམས་ཅི་ཕྱིར་འཁྲུག ། གསོལ་ཀ་པས་སྨྲས་པ།
ཧ་ཅང་རླབས་ཆེས་པས་ལེན་ནོ། ། ཁྱོད་ནི་ཆགས་པ་མེད་ལ་དགའ་བར་གྱུར། །
སློང་བ་རྣམས་ཀྱི་ཡིད་ནི་ཆགས་ལ་དགའ། ། གླང་པོའི་རྒྱལ་པོ་ཁྱོད་ཀྱིས་བྱིན་པའི་
ཕྱིར། །ཤི་བི་པ་རྣམས་འཁྲུགས་ནས་བསྟན་པ་ཉམས། །དེ་བས་རང་གི་ཆོས་བོར་
ཏེ། །ཁྱོད་ལ་ཚམ་ཚོམ་མེད་པར་ནི། །གང་དུ་སྤྲུགས་ཀྱང་མི་དང་བས། །ལམ་དེར་
ཁྱོད་ཀྱང་སོང་ཞེས་ཟེར། །དེ་ནས་བྱང་ཆུབ་སེམས་དཔའ་སྙིང་བརྩེ་བ་ལ་གོམས་པ་
ཤས་ཆེ་བ་དང༌། གཞུང་ལུགས་སྐྱེ་བོ་སློང་བ་རྣམས་ལ་བྱམས་པ་དང༌། རང་གི་
བསྟོན་པ་ཕུན་སུམ་ཚོགས་པའི་ཕྱིར་སྨྲས་པ། ཡུལ་ཤི་བ་པ་རྣམས་ནི་མི་བརྟན་
པའི་ རང་ བཞིན་ ཅན་ ཡིན་ ཏེ། ། ངས་ རང་ བཞིན་ མི་ ཤེས་ པ་ ལྟར་ བྱེད་ མོད།
འཇིག་རྟེན་དོན་དུ་ང་ཡི་ལུས་འཛིན་ན། ། ཕྱི་རོལ་ནོར་ལྟ་སྨོས་ཀྱང་ཅི་ཞིག་་་་་
དགོས། །རང་གི་མིག་དང་མགོ་ཡང་ངས་སྦྱིན་ན། །ཕྱི་རོལ་ནོར་སྦྱིན་སྨོས་ཀྱང་ཅི་
ཞིག་དགོས། ། སློང་བ་རྣམས་ཀྱི་སློང་བའི་ཚིག་རྣམས་ལ། ། རང་གི་ལུས་ཀྱང་་་
གཏོང་བར་སེམས་པ་ལ། ། སྐྲག་པར་བྱས་ནས་མི་སྦྱིན་སེམས་སྙམ་པ། ། བྱིས་པ་
རང་གི་རང་བཞིན་སྟོན་པ་ཟད། །ཤི་བི་པ་རྣམས་ཐམས་ཅད་ཀྱིས། ། ང་ནི་བསད་
དམ་སྤྲུགས་ཀྱང་རུང་། །མི་སྦྱིན་པ་ནི་ངས་མི་བྱེད། །དཀའ་ཐུབ་ཚལ་དུ་འགྲོ་ཟད་
མོད། །དེ་ནས་བྱང་ཆུབ་སེམས་དཔའི་བཙུན་མོས་གཏམ་ངན་དེ་ཐོས་ནས་བཞིན་
འགྱུར་བ་ལ། "ཡུལ་ཤི་བི་པ་རྣམས་ཀྱིས་འདིར་ཇི་ལྟར་ངེས་པར་བྱས་པ་ཁྱོད་ཀྱིས་
ཐོས་སམ། ང་ལས་ཁྱོད་ཀྱིས་ཅི་ཐོབ་དང༌། །གང་ཡང་ཁྱོད་ཀྱི་ཕ་མ་ཡི། །ནོར་
རྣམས་ཅུང་ཟད་ཅི་ཡོད་པ། །དེ་དག་ཁྱོད་ཀྱིས་གཏེར་དུ་སྦོས། །མ་དྲིས་སྨྲས་པ།



ལྷ་འདི་དག་གར་གཏེར་དུ་སྦ་བར་བགྱི། །ཐམས་ཅད་སྒྲོལ་གྱིས་སྨྲས་པ། །རྟག་
པར་ཚུལ་ཁྲིམས་ལྡན་པ་ལ། །སྦྱིན་པ་བཀུར་སྟིས་བརྒྱན་པ་སྦྱིན། །ནོར་རྣམས་དེ་
ལྟར་གཏེར་བཅུག་པ། །རྗེས་སུ་འགྲོ་ཞིང་ཕྲོག་ཏུ་མེད། ། གྱོས་སྐྱུག་ གཉིས་ཀྱང་
དགའ་བར་བྱོས། ། ཆོས་པ་གཅིག་ཏུ་བག་ཡོད་བྱོས། ། ང་མེད་མྱ་ངན་མ་བྱེད་
ཅིག །མ་དྲིས་དེ་ཐོས་ནས་སྙིང་རབ་ཏུ་གདུངས་ནས། ཁྱིམ་ཐབ་མི་དགའ་བ་
སྦྱང་བའི་ཕྱིར་མྱ་ངན་དང་མི་དགའ་བ་བཏང་སྟེ་སྨྲས་པ། རྒྱལ་པོ་ཆེན་པོ་ཉག་
གཅིག་པུ། །ནགས་སུ་གཤེགས་པའི་ཆོས་མ་མཆིས། །རྒྱལ་རིགས་གང་དུ་གཤེགས་
པ་དེར། །བདག་ཀྱང་དེ་བས་མཆི་བར་འཚལ། །ཁྱོད་སྤངས་ནས་ནི་ཡོངས་བསྐོར་
ཏེ། །གནས་ཀྱང་བདག་ཉིད་ངེས་པར་མཆི། །དུལ་བ་ཁྱེད་གང་གསོན་པ་དེར། །
འཆི་བའི་སྡུག་བསྔལ་མེད་པར་འགྱུར། །ལྷ་བདག་ནི་ནགས་ན་གནས་པ་མི་བདེ་
བར་མ་མཐོང་ལགས་སོ། ། ཅིའི་ཕྱིར་ཞེ་ན། མི་སྲུན་མི་མེད་ཤིང་དང་ཆུ་མང་
བསྐྱེད། །བྱ་རྣམས་སྣ་ཚོགས་སྒྲ་འབྱིན་རི་དྭགས་མང་། །ནེའུ་གསིང་སྔོན་པོ་ཡིད་
འོད་བཻཌཱུརྱ་འདྲ། ། སྐྱེད་མོས་ཚལ་བས་དཀའ་ཐུབ་ནགས་ཚལ་དགྱེས། །ལྷ་གཞན་
ཡང༌། །ནགས་ཚལ་ལྕག་མའི་ཁྲོད་དག་ན། །གཞོན་ནུ་འདི་གཉིས་ཕྲེང་བ་ཡིས། །
བརྒྱན་ཅིང་བརྩེ་བ་གཟིགས་ན་ནི། །རྒྱལ་སྲིད་དག་ཀྱང་དགོས་མི་འགྱུར། །དུས་
ཀྱི་དབང་གིས་གྱུར་པ་ཡི། །ནགས་ཚལ་མཛེས་པ་གསར་པ་དང་། ། སྨན་ལྗོངས་
འབབ་ཆུར་བཅས་པ་ཡི། །ནགས་ཚལ་དག་ན་དགྱེས་པར་འགྱུར། །དགའ་བས་
འཚལ་བའི་བྱ་རྣམས་ནི། །སྣ་ཚོགས་སྒྲ་འབྱིན་སིལ་སྙན་བཞིན། །འདོད་ཆགས་
བདེ་བའི་སློབ་དཔོན་གྱིས། །བསྟན་པའི་རྨ་བྱ་གར་ཡང་བགྱིད། །བུང་བའི་ན་
ཆུང་གླུ་ལེན་པ། ། རབ་ཏུ་ སྙན་ཞིང་མ་སྨད་པ། །ནགས་ཚལ་དག་ན་གླུ་གར་་་་
གྱིས། །ཁྱོད་ཀྱི་ཐུགས་ནི་དགྱེས་པར་བགྱིད། །ནགས་ཚལ་དག་ན་མཚན་མོ་ཟླ་
འོད་ནི། །རས་དཀར་བཟང་པོས་གཡོགས་པའི་རྡོ་ལེབ་དང་། །མེ་ཏོག་ཤིང་གི་དྲི་
ཞིམ་བསྒོས་པ་ཡི། །ནགས་ཚལ་སེར་བུའི་བསིལ་ཡབ་གཡོབ་པར་བགྱིད། །འབབ་
ཆུའི་ན་ཆུང་ གོར་མས་བསྐྱོད་པ་ ཡི། ། ཆབ་སྒྲ་ སྙན་པ་ལྷང་ལྷང་སྒྲ་ སྒྲོགས་པ།



རྒྱུན་གྱི་སྒྲ་རྣམས་སིལ་ཁྲོལ་མཆིས་པ་བཞིན། །ཁྱོད་ཀྱི་ཐུགས་ནི་རབ་ཏུ་དགྱེས་པར་
བགྱིད། །དེ་དེ་ལྟར་བཙུན་མོ་གནང་ཆེན་གྱིས་ཡིད་བཞོས་པ་དང༌། ནགས་སུ་འགྲོ་
བ་ལ་སེམས་སྤྲོ་བར་གྱུར་ནས། སྐྱེ་བོ་སློང་མོ་པ་རྣམས་ལ་བལྟས་ཏེ། སྦྱིན་པ་
ཆེན་པོ་སྦྱིན་པ་ལ་ཞུགས་སོ། །དེ་ནས་ཐམས་ཅད་སྒྲོལ་དེ་ལྟར་བཏང་བར་གྱུར་པ་
ཐོས་ནས། རྒྱལ་པོའི་ཕོ་བྲང་ན་དུད་མོའི་སྒྲ་ཆེན་པོ་བྱུང་བར་གྱུར་ཏོ། །སྐྱེ་བོ་
སློང་མོ་པ་རྣམས་ཀྱང་མྱ་ངན་གྱིས་གདུངས་པའི་ཤུགས་ཀྱིས་བརྒྱལ་བ་བཞིན་དུ་།
གྱུར་ཞིང༌། །སྨྱོ་བླ་ཅན་དུ་གྱུར་པ་བཞིན་དུ་སྨྲེ་སྔགས་རྣམ་པ་མང་པོ་འདོན་པར་
གྱུར་ཏོ། །འབྲས་བུ་ཞིམ་པོ་ཡོད་པའི་གྲིབ་ཤིང་དག །བཅད་པའི་ཕྱིར་ནི་སྟ་རེ།
གཟས་པ་རྣམས། །འཛིན་པའི་ས་ནི་ངོ་མཚར་མ་གྱུར་པ། །འདི་ནི་སེམས་དཔའ་
མེད་པར་གསལ་བར་མངོན། །ཆུ་གཙང་ཞིམ་པོ་བསིལ་བས་གང་བ་ཡི། ། རྫིང་བུ་
འདྲ་བ་དག་ཀྱང་མི་འགོག་ན། །འཇིག་རྟེན་སྐྱོང་རྣམས་མིང་ནི་དོན་མེད་གྱུར། །
གྲགས་པས་ཟད་དམ་གལ་ཏེ་གུད་དུ་སོང༌། །གང་ན་རྒྱལ་པོ་ཐམས་ཅད་སྒྲོལ། །
རང་གི་སྲིད་ལས་ཕྱུང་བས་ན། །ཀྱེ་མའོ་ཆོས་མིན་གཉིད་མ་ལོག །ཆོས་ནི་གཉིད་
ལོག་ཡང་ན་ཤི། བདག་ཅག་ཕོངས་པ་སློང་མོ་པ། ། ཉེས་པ་ཅུང་ཟད་མེད་པ་
ལ། །སྲོག་ལ་རྒོལ་བ་མི་སྲུན་པ། །དེ་ལས་ཕུང་བྱེད་མཁས་པ་མེད། །དེ་ནས་བྱང་
ཆུབ་སེམས་པས་ནོར་བུ་རིན་པོ་ཆེ་དང་། གསེར་དངུལ་གྱིས་གང་བའི་མཛོད་
འབུམ་ཕྲག་དུ་མ་དང༌། །ནོར་དང་འབྲུ་མང་པོར་ལྡན་པའི་བང་མཛོད་རྣམས་
དང༌། བྲན་ ཕོ་ དང༌། ༼བྲན་ མོ་ དང་། ཐེག་ པ་ དང༌། །བཞོན་ པ་ དང་།
གོས་དང་ཡོ་བྱད་ལ་སོགས་ཐམས་ཅད་ཕོངས་པ་རྣམས་ལ་ཇི་ལྟར་རིགས་པ་བྱིན་ཏེ།
ཕ་མ་མྱ་ངན་གྱི་སྡུག་བསྔལ་གྱིས་བརྟན་པ་ཟིལ་གྱིས་གནོན་པའི་རྐང་པ་གཉིས་ལ་
ཕྱག་འཚལ་ནས། བུ་དང་ཆུང་མར་བཅས་ཏེ་ཤིང་རྟའི་མཆོག་ལ་ཞོན་ནས།
བསོད་ནམས་ཀྱི་ཉིན་བར་གྱི་སྒྲ་བཞིན་དུ་སྐྱེ་བོ་མང་པོ་ཆོ་ངེ་འདོན་པའི་སྒྲ་སྒྲོགས་
ཤིང་། གྲོང་ཁྱེར་ཆེན་པོ་མཆོག་གི་ནང་ནས་ཕྱིར་བྱུང་སྟེ། ། རྗེས་སུ་ཆགས་པའི་
དབང་གིས་རྗེས་སུ་འབྲང་བའི་སྐྱེ་བོ་མྱ་ངན་གྱིས་གདུངས་པའི་མཆི་མ་ལ་གདོང་



གཡོགས་པ་རྣམས་ནན་གྱིས་སླར་བཟློག་སྟེ་བཀྱེ་ནས། ། བདག་ཉིད་ཀྱིས་སྲབ་
སྐྱོགས་བཟུང་སྟེ། རི་བོ་འབང་ཀ་ལ་ག་ལ་བ་དེར་སོང་ངོ༌། །གྲོང་ཁྱེར་གྱི་མཆོག་
གི་ཉེ་ཀོར་བ་སྐྱེད་མོས་ཚལ་བཟང་པོ་ཡིད་དུ་འོང་བ་དངར་བ་འདས་ནས་ཀྱང་།
ཡིད་ལ་འཁྲུགས་པ་མེད་པ་མཐར་གྱིས་གྲིབ་ཤིང་ཉུང་ཞིང་སྐྱེ་བོ་མང་པོ་འདུ་བའི་
རྒྱུན་ཆད་པ། རི་དྭགས་མང་པོ་རྒྱུ་བ། ། ཕྱོགས་གསལ་བར་སྣང་བ། ཚད་
པས་བྱིའུ་ཙ་ཙའི་སྒྲ་གྲག་པའི་དགོན་པ་ཞིག་ཏུ་ཕྱིན་ཏོ། །དེ་ནས་བྲམ་ཟེ་འཁྱམས་
པ་དག་ཅིག་གིས་དེ་ལ་ཤིང་རྟ་འདྲེན་པའི་རྟ་བསླངས་སོ། །དཔག་ཚད་དུ་མའི་
ལམ་དུ་དེ་ལུས་པ། །བུ་སྨད་བཅས་ཤིང་གྲོགས་ནི་མེད་གྱུར་ཀྱང༌། །སྦྱིན་ལ་དགའ་
བས་ཕྱི་རྗེས་མི་ལྟ་བར། །བྲམ་ཟེ་རྣམས་ལ་རྟ་བཞི་བྱིན་པར་གྱུར། ། དེ་ནས་བྱང་
ཆུབ་སེམས་དཔའ་བདག་ཉིད་ཀྱིས་ཤིང་རྟ་དྲངས་པར་བརྩམས་ནས་ལེགས་པར་
ཆས་པ་དང༌། གནོད་སྦྱིན་གཞོན་ནུ་བཞི་ནི་དྭགས་དམར་པོའི་གཟུགས་སུ་་་
བསྒྱུར་ནས་རྟ་བཟང་པོ་རབ་ཏུ་དུལ་བ་བཞིན་དུ་བདག་ཉིད་ཀྱི་ཤིང་རྟའི་གཉའ་
ཤིང་གཉའ་བར་ཐོགས་པར་གྱུར་ཏོ། །དེ་མཐོང་བ་དང་མ་དྲིས་དགའ་ཞིང་ངོ་
མཚར་དུ་གྱུར་པས་མིག་བགྲད་པ་ལ་བྱང་ཆུབ་སེམས་པས་སྨྲས་པ། གང་ན་འདི་
ལྟར་གློ་བུར་འོངས་པ་ལ། །བྱམས་པའི་རྩེ་ཟུག་རི་དྭགས་མཆོག་འཁོད་ནགས། །
དཀའ་ཐུབ་ཅན་གྱི་ནགས་བཅས་བཀུར་བ་ཡི། །མཐུ་ཆེན་ཁྱད་པར་འཕགས་པ་
འདི་ལ་ལྟོས། ། མ་དྲིས་སྨྲས་པ། དམ་པ་རྣམས་ཀྱི་ཡོན་ཏན་དང༌། །རབ་ཏུ་
གོམས་ཀྱང་མི་འདྲ་བས། །བདག་གིས་བསམས་ན་མཐུ་ཆེན་འདི། །རྒྱལ་པོ་ཁྱོད་
ཀྱི་ལགས་པ་སྙམ། །མཚོ་ཡི་ནང་ན་སྐར་མའི་གཟུགས་བརྙན་རྣམས། །ཀུ་མུད་
རྒྱས་པ་ལྷག་པར་མཛེས་གྱུར་པ། །ཟླ་བའི་འོད་ཟེར་ལྟད་མོ་ལྟ་བ་བཞིན། །འདིར་
མཆིས་པ་རྣམས་རྒྱུར་གྱུར་ལགས་པ་སྙམ། །འདི་ལྟར་དེ་དང་དེ་དག་ཕན་ཚུན་རྗེས་
སུ་མཐུན་པས་གཅིག་ལ་གཅིག་སྙན་པར་སྨྲ་ཞིང་ལམ་དུ་ཞུགས་ཏེ་དོང་པ་ལས།
བྲམ་ཟེ་ཞིག་བྱུང་ནས་བྱང་ཆུབ་སེམས་དཔའ་ལ་ཤིང་རྟ་བསླངས་སོ། ། སློང་ལ་
དགའ་བས་སྙན་གྱུར་པ། །བདག་གིས་ནོར་ལ་མ་ཆགས་དེས། །ཤིང་རྟ་བྱིན་པས་



བྲམ་ཟེ་དེ། ། རེ་བ་ཡོངས་སུ་རྫོགས་པར་བྱས། །དེ་ནས་བྱང་ཆུབ་སེམས་དཔའ་
ཡིད་དགའ་བཞིན་དུ། བདག་དང་བུ་སྨད་ཤིང་རྟ་ལས་བབས་ཏེ། ཤིང་རྟའི་
མཆོག་བྲམ་ཟེ་ལ་བྱིན་ནས། གཞོན་ནུ་དྲ་བ་ཅན་པང་དུ་ཐོགས་ཏེ་རྐང་པས་ལམ་
དུ་ཞུགས་སོ། །མ་དྲི་ཡང་ཡིད་ལ་མི་དགའ་བ་མེད་པར་གཞོན་ནུ་མ་ཀྲི་འཛིན་
པང་དུ་ཐོགས་ཏེ་དེ་དང་འགྲོགས་ཏེ་སོང་ངོ་། ། ལྗོན་པའི་ཤིང་རྣམས་འབྲས་བུ་
བཟང་པོ་ཡི། །རྩེ་མོ་བཏུད་ནས་མགྲོན་དུ་གཉེར་བ་བཞིན། ། བསོད་ནམས་མཐུ་
ཡིས་མངོན་དུ་ལྟ་བྱེད་ཅིང་། །སློབ་མ་དུལ་བ་ཕྱག་ཀྱང་འཚལ་བ་འདྲ། །གང་དུ་ཆུ་
འདོད་གྱུར་པ་དེ་དག་ཏུ། །ངང་པའི་དཔུང་མགོས་ པདྨ་བསྐྱོད་པ་ཡི། ། ཟེ་བ་
ལྷགས་པས་སེར་པོ་གསལ་གྱུར་པའི། །མཚེ་རྣམས་དེ་ལ་རབ་ཏུ་བྱུང་བར་གྱུར། །
སྤྲིན་རྣམས་ཀྱིས་ཀྱང་བླ་རེ་བཟང་པོ་བྲེས། ། སེར་བུ་བདེ་བའི་དྲི་ཞིམ་ངད་ཀྱང་
ལྡོང་། །ངལ་བའི་སྡུག་བསྔལ་མྱོང་བ་མི་བཟོད་པས། །གནོད་སྦྱིན་རྣམས་ཀྱིས་དེ་
ཡི་ལམ་ཡང་བསྟུངས། །དེ་ལྟར་བྱང་ཆུབ་སེམས་དཔའ་སྐྱེད་མོས་ཚལ་གྱི་ནང་དུ་
འགྲོ་བ་བཞིན་དུ་ཆོས་ལ་དགའ་བའི་བདེ་བ་རྗེས་སུ་མྱོང་ཞིང་། །ལམ་གྱིས་དུབ་
པའི་སྡུག་བསྔལ་མ་མྱོང་བར་བུ་སྨད་དང་བཅས་ཏེ་ཕྱིན་ནས། འབང་ཀའི་རི་
མཐོང་བར་གྱུར་ཏེ། དེ་ན་ཡང་མེ་ཏོག་དང༌། འབྲས་བུ་དང༌། ལོ་མས་
བརྒྱན་པའི་ཤིང་ལྗོན་པ་སྣུམ་སྣུམ་ལྟར་འདུག་པ་དུ་མས་གང་བ། བྱ་མང་པོ་
འདོད་པས་མྱོས་ཤིང་། དགའ་བའི་སྒྲ་འབྱིན་ཅིང༌། ་ རྨ་བྱ་མང་པོ་གར་བྱེད་
པས་མཛེས་པར་གྱུར་པ། རི་དྭགས་ཀྱི་རིགས་དུ་མ་རྒྱུ་བ་མཚོ་ཆུ་སྔོན་པོ་གཙང་
མས་ཆེད་དུ་བསྐོར་བ་ལྟར་འདུག་པ། མེ་ཏོག་གི་དྲིས་བསྒོས་པའི་སེར་བུའི་ངད་
ལྡང་བའི་དཀའ་ཐུབ་ཀྱི་ནགས་ཚལ་དུ། ནགས་ཚལ་ན་རྒྱུ་བ་རྣམས་ཀྱིས་ལམ་
མཚོན་ཏེ་ཞུགས་པ་དང༌། དེ་ཡང་བརྒྱ་བྱིན་གྱིས་བཀའ་སྩལ་ཏེ། ལས་སྣ་
ཚོགས་བྱེད་པ་ཉིད་ཀྱིས་བྱས་པ། ཤིང་ལོའི་ཁང་པ་མཐོང་ན་ཡིད་དུ་འོང་བ།
དུས་ཐམས་ཅད་དུ་བདེ་བ་དེ་ལྟ་བུ་ཞིག་ན་གནས་བཅས་ཏེ་འདུག་གོ ། ནགས་
ཚལ་དེ་ན་ཆུང་མ་འདུག་པས་བཀུར་སྟི་བྱས། །བདག་གིས་བྱིས་པའི་སྙན་ངག་མ་



བསྒྲིབ་སྙན་པ་ཉན། །སྐྱེད་མོས་ཚལ་ན་འདུག་བཞིན་རྒྱལ་སྲིད་བསམ་པ་མེད། །
ལོ་ཕྱེད་ལྷག་ཙམ་དེ་ནི་དཀའ་ཐུབ་སྤྱོད་པར་གྱུར། །དེ་ནས་རྒྱལ་པོའི་བཙུན་མོས་
རྩ་བ་དང༌། འབྲས་བུ་ཚོལ་དུ་སོང་བའི་འོག་ཏུ་བྱིས་པ་གཉིས་སྐྱོང་བའི་ཕྱིར་རྒྱལ་པོ་
བུ་དང་གནས་བསྲུང་ཞིང་བདུག་པ་ན། བྲམ་ཟེ་ལམ་གྱི་རྡུལ་གྱིས་རྐང་པ་དང་
བྱིན་པ་རྩུབ་རྩུབ་ལྟར་འདུག་པ། ཤིན་ ཏུ་ངལ་བ་བཞིན་མདོག་དང་མིག་ལྕི་
ཉམས་ པ། རིལ་བ་སྤྱི་བླུགས་ དབྱུག་ པ་ ལ་ བཏགས་ པ་ ཕྲག་ པར་ ཐོགས་པ།
ཆུང་མས་གཡོག་ཁྲིད་ལ་ཤོག་ཅིག་པར་ཆེད་ཆེར་སྐྲུན་པ་ཞིག་ཕྱོགས་དེར་འོངས་
པར་གྱུར་ཏོ། །དེ་ནས་བྱང་ཆུབ་སེམས་དཔའ་ཡུན་རིང་མོ་ཞིག་ནས་སློང་མོ་པ་
འོངས་པ་མཐོང་ནས་ཡིད་རབ་ཏུ་དང་བས་མིག་དང་བཞིན་གྱི་མདངས་རབ་ཏུ་
གསལ་བར་གྱུར་ནས་བསུས་ཏེ་འོངས་པ་ལེགས་སོ་ཞེས་བྱ་བ་ལ་སོགས་པ་ཚིག་སྙན་
པ་བརྗོད་དེ། དཀའ་ཐུབ་ཀྱི་ནགས་ཀྱི་ནང་དུ་བཞག་ནས། གློ་བུར་དུ་འོངས་
པ་ལ་བཀུར་སྟི་བྱས་ཏེ། ཅིའི་ཕྱིར་འོངས་པ་དྲིས་སོ། །དེ་ནས་བྲམ་ཟེ་དེ་ཆུང་མ་
ལ་བྱམས་པས་བརྟེན་པ་དང་ངོ་ཚ་བ་བོར་ཞིང་སློང་བ་འབའ་ཞིག་ཏུ་ཆས་པས་དོན་
འདི་ལྟར་སྨྲས་སོ། །གང་ན་སྣང་ཞིང་མཉམ་པའི་ལམ་ཡོད་པས། ། འཇིག་རྟེན་
འདི་དག་ དེར་དོང་ཉམ་ངར་མིན། །འགྲོ་བ་འདི་ནི་ཕལ་ཆེར་སེར་སྣས་ས་པས་ས་
བསྒྲིབས། ། བདག་གིས་གཞན་དུ་སློང་བའི་ཚིག་མི་ཕྱིན། ། སྦྱིན་ལ་དཔའ་བའི་
གྲགས་དང་དཔལ་དག་གིས། །མཐར་བྱུང་མ་ལུས་ཁྱོད་ཀྱིས་མཐར་ཕྱིན་པས། །དེ་
ཕྱིར་བདག་ནི་སློང་མོ་བགྱིད་པར་གྱུར། ། དེ་བས་སྲས་གཉིས་བདག་ལ་གཡོག་ཏུ་
སྩོལ། །དེ་སྐད་སྨྲས་པ་དང་། །བྱང་ཆུབ་སེམས་དཔའ་སེམས་དཔའ་ཆེན་པོས་
སྦྱིན་པ་ལ་དགའ་བས་གོམས་པར་བྱས་ཤིང་། སླར་བཟློག་པ་ནི་མ་བསླབས་་
པས། །རབ་ཏུ་སྡུག་པའི་བུ་གཉིས་ཀྱང༌། །ཚམ་ཚོམ་མེད་པར་སྦྱིན་ཞེས་སྨྲས། །
བདེ་ལེགས་སུ་གྱུར་ཅིག ད་འདི་ན་མཆིས་ཏེ་ཅི་བགྱིས་ཞེས་བྲམ་ཟེས་སྨྲས་པ།
བུ་གཉིས་ཀྱིས་སྦྱིན་པའི་གཏམ་ཐོས་ནས་སྐྲག་པས་མིག་རིག་རིག་པོར་གྱུར་པ་ལ།
བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པའི་ཤུགས་ཀྱིས་སྙིང་གདུངས་



པར་གྱུར་ཏེ་སྨྲས་པ། ཁྱོད་ལ་འདི་གཉིས་ངས་བྱིན་ན། །འདི་གཉིས་མ་ནི་ནགས་
ཚལ་དུ། །རྩ་བ་འབྲས་བུ་ཚོལ་དུ་སོང་། ། དེ་ཡང་དེ་རིང་འདིར་འོང་ གིས། །
འདིར་ཡང་ཞག་གཅིག་ངལ་སོས་ལ། ། དེ་དང་འཕྲད་ནས་གཏམ་བྱས་པ། ། རྒྱན་
གྱིས་བརྒྱན་ཅིང་ཕྲེང་བ་ཅན། །ང་ཡི་བུ་གཉིས་སང་ཁྲིད་ཅིག །བྲམ་ཟེས་སྨྲས་པ།
ཁྱོད་འདི་ལ་དུས་ཀྱི་འཆུ་བ་འདི་ཐོང་ཞིག་། བུད་མེད་རྣམས་ནི་མི་དྲང་བས། །
མིང་ནི་གཡོ་ཅན་ཞེས་སུ་བཏགས། །ཁྱོད་ཀྱི་སྦྱིན་ལ་གེགས་བྱེད་ཀྱིས། ། དེ་བས་
བདག་ནི་འདུག་མི་འདོད། །བྱང་ཆུབ་སེམས་པས་སྨྲས་པ། སྦྱིན་པའི་གེགས་སུ་
འགྱུར་དུ་མ་དོགས་ཤིག ། དེ་ནི་ང་ཡི་ཆོས་སྤྱོད་པའི་གྲོགས་ཡིན་མོད་ཀྱི། འོན་
ཀྱང་འདི་ལ་ཁྱོད་ཅི་དགར་ཟད་མོད། གཞན་ཡང་བྲམ་ཟེ་ཆེན་པོ། རབ་ཏུ་
གཞོན་ཞིང་བྱིས་པ་གཉིས། །གཡོག་གི་བྱ་བ་མི་མཁས་པས། །འདི་གཉིས་ཁྱོད་ཀྱི་
བྲན་བྱེད་ཀྱང༌། ། ཇི་ལྟ་བུར་ན་མགུ་བར་འགྱུར། །ཤི་བའི་རྒྱལ་པོ་ང་ཡི་ཡབ། །
འདི་གཉིས་འདི་ལྟར་གྱུར་མཐོང་ནས། །འདི་གཉིས་བསླུ་བའི་ནོར་དག་ནི། ། ཅི་
འདོད་ཁྱོད་ལ་ངེས་པར་སྟེར། ། དེ་བས་དེ་ཡི་ཡུལ་དུ་ནི། ། འདི་གཉིས་ཁྲིད་ན་
ལེགས་པར་འགྱུར། །དེ་ལྟར་བྱས་ན་ནོར་ཆེན་དང༌། །ཆོས་རྣམས་དང་ཡང་ལྡན་
པར་འགྱུར། །བྲམ་ཟེས་སྨྲས་པ། བདག་ནི་རྒྱལ་པོ་སྦྲུལ་གདུག་པ་དང་འདྲ་བའི་
དྲུང་དུ་མི་དགའ་བ་སྐྱེས་འཚལ་ཏེ་མཆི་བའི་རྔོ་མི་ཐོགས་སོ། ། རྒྱལ་པོས་བདག་གི་
འདི་གཉིས་འཕྲོག ། ཡང་ན་ཆད་པས་གཅོད་ཀྱང་སྲིད། །དེ་བས་འདི་གཉིས་
བྲམ་ཟེ་ཆེན་མོ་ཡི། ། གཡོག་ཏུ་བདག་གིས་ཁྲིད་དེ་མཆི། །དེ་ནས་བྱང་ཆུབ་སེམས་
པས་དོན་ཡོངས་སུ་མ་རྫོགས་པར་འོ་ན་ཅི་དགར་ཟད་ཅེས་སྨྲས་ནས། བུ་གཉིས་
ལ་ཆགས་པ་དང་བཅས་པར་གཡོག་ལེགས་པར་བྱོས་ཤིག་ཅེས་གདམས་ནས་ལེན་
དུ་གཞུག་པའི་ཕྱིར། ། བྲམ་ཟེའི་ལག་པ་བརྐྱང་པ་ལས། ) ༦ རིལ་བ་སྤྱི་བླུགས་་་
གཏད་དོ། ། དེ་ཡིས་བསྒྲིམས་པའི་མཐུ་དག་གིས། ། རིལ་བ་ལས་ནི་ཆུ་བྱུང་
ནས། ། མིག་ནི་པདྨའི་འདབ་འདྲ་ལས། ། མ་བསྒྲིམ་པར་ཡང་མཆི་མ་བྱུང་། །དེ་
ནས་བྲམ་ཟེ་དེ་བརྐམ་པས་ཧ་ཅང་ཡང་དགའ་ཆེས་ནས། རྟབ་པ་དང་བཅས་



པའི་ཡིད་ཀྱིས། བྱང་ཆུབ་སེམས་དཔའི་བུ་འཕྲོག་པར་རིངས་ནས་ཤིས་པར་
བརྗོད་པའི་ཚིག་མདོར་སྨྲས་པ། ཚིག་དྲག་པོ་རྩུབ་མོས་ཕྱིར་བྱུང་ཞེས་སྨྲས་ནས།
གཞོན་ནུ་གཉིས་དཀའ་ཐུབ་ཀྱི་ནགས་ནས་ཕྱིར་ཕྱུང་ངོ༌། །དེ་ནས་གཞོན་ནུ་གཉིས་
ཕ་མ་དང་བྲལ་བའི་སྡུག་བསྔལ་གྱིས་སྙིང་གདུངས་པས། ཕ་ལ་ཕྱག་འཚལ་ནས།
མིག་མཆི་མས་གང་བཞིན་དུ་སྨྲས་པ། ཡབ་གཅིག་ཡུམ་ཡང་སླད་རོལ་བྱུང་། །
ཁྱོད་ཀྱིས་བདག་ཅག་གཏོང་བར་བཞེད། །མ་དང་མ་འཇལ་བར་དུ་གཞེས། །དེ་
ནས་བདག་ཅག་ཁྱོད་ཀྱིས་སྩོལ། །དེ་ནས་བྲམ་ཟེ་དེས་བསམས་པ། འདི་གཉིས་
ཀྱི་མ་ཡང་དེ་རིང་ཚུར་འོང་ལ། འདི་ཡང་བུ་ལ་བྱམས་པས། ༥ འགྱོད་པ་སྐྱེ་ཡང་
སྲིད་དོ་སྙམ་ནས། པདྨའི་བམ་པོ་བཅིངས་པ་བཞིན་དུ་དེ་གཉིས་ཀྱི་ལག་པ་ལྕག་
མས་བཅིངས་པ་དང་། དེ་གཉིས་གཅིག་ལ་གཅིག་འཁྲི་ཞིང༌། ཕ་ལ་བཞིན་
སླར་ཕྱོགས་ཏེ། ལྟ་བ་རབ་ཏུ་གཞོན་པའི་གཞོན་ནུ་གཞོན་ ཤ་ ཅན་ གཉིས་་་་
བསྡིགས་ཤིང་ཁྲིད་དོ། །དེ་ནས་གཞོན་ནུ་མ་ཀྲིཥྛ་འཛིན་སྡུག་བསྔལ་དང་པོ་མྱོང་བ་
དེས་སྐད་ཕྱུང་སྟེ་དུ་ཞིང་ཕ་ལ་སྨྲས་པ། ཕ་གཅིག་བདག་ལ་བྲམ་ཟེ་འདིས། །
བརྩེ་བ་མེད་པར་ལྷུག་མས་བཀྱིགས། །བྲམ་ཟེ་ཆོས་དང་ལྡན་ཞེས་གདའ། །འདི་
ནི་བྲམ་ཟེ་མ་ལགས་ངེས། ། གནོད་སྦྱིན་བྲམ་ཟེར་བསྒྱུར་ནས་ནི། །ངེས་པར་ཟ་
བའི་ཕྱིར་ཁྲིད་དོ། ། ཤ་ཟས་བདག་ཅག་ཁྲིད་གྱུར་ན། ། ཡབ་ཀྱིས་ཅི་ཕྱིར་ཡལ་བར་
བོར། །དེ་ནས་གཞོན་ནུ་དྲ་བ་ཅན་གྱིས་སྨྲེ་སྔགས་འདོན་ཅིང་སྨྲས་པ། བྲམ་ཟེས་
བདག་ལ་བརྡེག་པ་ཡི། །དེ་ཙམ་སྡུག་བསྔལ་མི་ཆེ་ཡི། །དེ་རིང་ཡུམ་དང་མ་འཇལ་
བ། ། དེ་ཡིས་བདག་སྙིང་གས་པ་བཞིན། །དཀའ་ཐུབ་ནགས་ཚལ་སྟོང་པ་ན། །
ཡུམ་ནི་ཡུན་རིང་ངེས་པར་བཤུམ། །ཉོན་མོངས་བུ་ཡི་སྡུག་བསྔལ་གྱིས། ། བྱིའུ་
ཕྲུག་བསད་པའི་མ་མ་བཞིན། །བདག་ཅག་ཕྱིར་ནི་ནགས་ཚལ་ནས། །རྩ་བ་ཤིང༌
ཐོག་མང་པོ་རྣམས། །བསྣམས་ཏེ་བྱོན་ནས་གནས་སྟོང་འདིར། ། གཟིགས་ནས་
ཡུམ་ནི་ཇི་ལྟར་འགྱུར། ། ཡབ་གཅིག་ཆིབས་རྟ་འདི་རྣམས་དང་། ། གླང་ཆེན་ཤིང་
རྟ་གང་མཆིས་ལས། །ཕྱེད་ཙམ་ཡུམ་ལ་ཕུལ་ན་ནི། ། དེ་ཡི་ཐུགས་ངལ་ཆུང་ཡང་



སྲིད། །འཕྲིན་གྱིས་ཡུམ་ལ་ཕྱག་འཚལ་ཞིང༌། །ཐུགས་ངལ་མཛད་ལས་བཟློག་ཏུ་
གསོལ། །ཡབ་གཅིག་ཁྱོད་དང་ཡུམ་དེ་ཡི། །ཞལ་ནི་མཐོང་བ་རབ་ཏུ་དཀའ། །
ཀྲིཥཱ་ཚུར་ཤོག་བདག་ཅག་འདོང༌། །བྲམ་ཟེའི་བྲན་གཡོག་འདོད་པ་ལ། ། ཡབ་
ཀྱིས་བདག་ཅག་བྱིན་ཟིན་གྱིས། །བདག་ཅིག་གསོན་ཡང་ཅི་ཞིག་རུང་། །དེ་ནས་
བྱང་ཆུབ་སེམས་པས་བུས་སྨྲེ་སྔགས་བཏོན་པ་སྙིང་རྗེ་རྗེ་སྐད་ཟེར་བ་དེའི་བློ་རབ་ཏུ་
བསྐྱེད་ཀྱང་བྱིན་ཟིན་པས་ད་འགྱོད་ཀྱང་ཅི་ཕན་སྙམ་ནས། མྱ་ངན་གྱི་མེ་བཟློག་
དཀའ་བས། སྙིང་བརྩེ་སྟེ་དུག་ལངས་ནས་བརྒྱལ་བ་བཞིན་དུ་སེམས་བློང་བློང་
པོར་གྱུར་ནས་དེ་ཉིད་དུ་འདུག་གོ ། སེར་བུ་བསིལ་བའི་རླུང་ཡབ་ཀྱིས་འདུ་ཤེས་
སླར་རྙེད་པ་དང་སྒྲ་ཅི་ཡང་མི་གྲག་ཅིང་བུ་མི་འཁོར་བའི་ གནས་ མཐོང་ནས།
མགྲིན་པ་དབུགས་ཀྱིས་བརྣངས་བཞིན་དུ་རང་ལ་རང་གིས་སྨྲས་པ། ང་ཡི་སྙིང་
བུ་གཅེས་པ་ལ། །འཛེམ་དོགས་མེད་པར་མངོན་སུམ་དུ། །མཚོན་གྱིས་འདེབས་པ་
ཅི་ལྟར་ན། །བྲམ་ཟེ་ངན་པ་ངོ་མི་ཚ། །ལྷམ་ཡང་མེད་པར་རྐང་གིས་དོང་། །རབ་
ཏུ་གཞོན་པས་ངལ་མི་བཟོད། །ཇི་ལྟར་ལམ་དུ་ཞུགས་ཏེ་དོང༌། །ཇི་ལྟར་དེ་ཡི་བྲན་
གཡོག་བྱེད། །ལམ་དུ་ངལ་ཞིང་དུབ་པ་ལ། ། སུ་ཞིག་དེ་རིང་ངལ་བསོར་་་་་
འཇུག །བཀྲེས་སྐོམ་སྡུག་བསྔལ་ཉེན་པ་གཉིས། ། སློང་པའི་གནས་ཀྱང་སུ་ཞིག་
ཡོད། ། བདག་ནི་བརྟན་པར་བྱེད་འདོད་ཀྱང༌། །འདི་ལྟ་བུ་ནི་སྡུག་བསྔལ་ན། །
ངའི་བུ་བདེ་བར་སྐྱེས་པ་གཉིས། །གནས་སྐབས་ཇི་ལྟར་འགྱུར་ཞིང་འཁོང༌། །ཀྱེ་
མའོ་བུ་དང་བྲལ་བ་ཡི། །སྡུག་བསྔལ་མེས་ནི་བདག་སེམས་བསྲེགས། ། དམ་པ་
རྣམས་ནི་ཆོས་དྲན་ནས། ། སུ་ཞིག་རྗེས་སུ་འགྱོད་པ་བྱེད། ། དེ་ནས་མ་དྲིས་མི་
དགའ་བ་བྱུང་བའི་ལྟས་ངན་པ་རྣམས་ཀྱིས་ཡིད་མི་དགའ་བར་གྱུར་བཞིན་དུ་རྩ་བ་
དང་འབྲས་བུ་ཁྱེར་ཏེ་རབ་ཏུ་མྱུར་བར་འོང་བར་འདོད་ཀྱང་གཅན་གཟན་ཁྲོ་བོ་
རྣམས་ཀྱིས་ལམ་ཆོད་པས་རིངས་ཤིག་ལོན་ནས་དཀའ་ཐུབ་ཀྱི་གནས་སུ་ཕྱིན་ནས་
བསུར་འོང་རན་པའི་ས་དང༌། རྩེད་མོ་རྩེ་བའི་ས་ན་ཡང་བུ་གཉིས་མི་སྣང་བ་
དང་། རབ་ཏུ་མི་དགའ་བའི་དབང་དུ་གྱུར་ཏོ། །ལྟས་ངན་བྱུང་ནས་དོགས་པ་སྐྱེས་
72



པར་གྱུར། ། དེ་ནས་བུ་བཙལ་ཕྱིར་ནི་མིག་ཀྱང་བལྟ། ། ཡང་དང་ཡང་བོས་བུ་
གཉིས་ལན་མེད་པས། །མྱ་ངན་གདུང་ནས་སྨེ་སྔགས་འདོན་པར་གྱུར། །བྱིས་པ་
སྨྲ་བའི་སྒྲ་གྲག་ནགས་ཚལ་འདི། ། སྔོན་ནི་བདག་ལ་མང་པོ་ཚོགས་བཞིན་སྣང་། །
དེ་གཉིས་མི་སྣང་དེ་གཉིས་དེ་རིང་ནི། །བདག་ལ་འབྲོག་དགོན་བཞིན་དུ་སྐྱབས་
མེད་སྣང་། །ཀྱེ་མ་གཞོན་ནུ་དེ་གཉིས་ཅི་ཉེས་ཀྱེ། །རྩེ་རྩེ་ངལ་ནས་གཉིད་ཀྱིས་ལོག་
གྱུར་ཏམ། །ནགས་ཚལ་འཐུག་པོར་བརླག་གམ་འོན་ཏེ་ཉལ། །བདག་འོང་ཕྱིས་
པས་མ་མགུ་མཆིས་གྱུར་ཏམ། །བྱིས་པར་གྱུར་པས་གང་ཞིག་གབ་ཅིང་འཁོད། །
གལ་ཏེ་བསད་པ་མཐོང་ན་འཁྲུགས་ནས་ནི། ། བྱ་འདི་ཀུན་ཀྱང་ཅི་སྟེ་སྒྲ་མི་་་་
འབྱིན། །འབབ་ཆུ་དྲག་པོ་རླབས་ཆེན་འཁྲུག་པ་ཡི། །ཆུ་ཡིས་གལ་ཏེ་དེ་གཉིས་
ཁྱེར་གྱུར་ཏམ། ། འོན་ཀྱང་ད་ནི་བདག་གིས་ལོག་པར་རྟོག་པ་འདི་ལྟར་མ་གྱུར་
ཅིག་རྒྱལ་པོ་ཡབ་སྲས་བདེ་ལེགས་སུ་གྱུར་ཅིག ལྟས་ངན་མཚན་མ་ངན་པ་སྟོན་
པ་ཡང་། བདག་གི་ལུས་ལ་སྨིན་པར་གྱུར་ཅིག བདག་གི་སྙིང་འདི་ཡང་ལྟས་
ངན། ། དགའ་བ་ནི་བཟློག མི་དགའ་བའི་མུན་པས་ནི་ཁེབས་ནས་གས་པ་
བཞིན་དུ་གྱུར་ཏམ་ཅི། ། བདག་གི་ལུས་ཀྱང་ལྷུ་ཚིགས་བྲལ་སྙམ་བྱེད། ཕྱོགས་
རྣམས་ཀྱང་འཁྲུག་པ་སྙམ་བྱེད། ནགས་ཚལ་འདི་ཡོང་དཔལ་ཉམས་ཤིང་གཡོ་བ་
སྙམ་བྱེད་པ་གྱུར་ཏོ། །དེ་ནས་དཀའ་ཐུབ་ཀྱི་ནགས་ཀྱི་ནང་ནས་འོངས་ནས་རྩ་བ་
དང་འབྲས་བུ་རྣམས་ཕྱོགས་གཅིག་ཏུ་བཞག་སྟེ། ཞེ་ས་དང་བཅས་པས་ཁྱིམ་
ཐབ་ལ་བྱིས་པ་གཉིས་གར་སོང་དྲིས་སོ། །དེ་ནས་བྱང་ཆུབ་སེམས་པས། 1:|: མ་ནི་
བུ་ལ་བྱམས་པས་སྟོབས་ཆུང་བ་དང༌། མི་དགའ་བའི་ཚིག་བརྗོད་པར་དཀའ་
བར་ཤེས་ནས། ། དེ་ལ་ཅུང་ཟད་ཀྱང་སྨྲ་མ་ནུས་སོ། །དགའ་བར་བྱ་རིགས་སྐྱེ་བོ་
ལ། །མི་དགའ་སྨྲ་བའི་མི་དག་གིས། །ཆེད་ཀར་ཡིད་ནི་གདུངས་བྱ་བ། ། སྙིང་རྗེ་
ཅན་གྱིས་རབ་ཏུ་དཀའ། །དེ་ནས་མ་དྲིས་བསམས་པ། ། འདི་འདི་ལྟར་མྱ་ངན་
གྱིས་གདུངས་ནས་ཅང་མི་སྨྲ་བ་དང་སྦྱར་ན་བདག་གི་བུ་གཉིས་གདོན་མི་ཟ་བར་མ་
རུང་བར་གྱུར་ཏོ་སྙམ་ནས། དཀའ་ཐུབ་ཀྱི་ནགས་ཀུན་ཏུ་སེམས་ཀྱིས་བརྟགས་



ན་བུ་གཉིས་མི་སྣང་བས་མཆི་མས་བརྣངས་ནས་ཡང་སྨྲས་པ། བྱིས་པ་གཉིས་
ཀྱང་ཡོང་མི་ སྣང༌། ། ཁྱོད་ཀྱང་བདག་ལ་ཅང་མི་གསུང་། ། མི་དགེར་གྱུར་པ་མི་
གསུངས་པས། །ཀྱི་ཧུད་བདག་ནི་བསད་ཀྱིས་མེད། །དེ་སྐད་ཅེས་སྨྲས་ནས། མྱ་
ངན་གྱི་མེས་སྙིང་བསྲེགས་པས་ལྕག་མ་རྩ་བ་ནས་བཅད་པ་བཞིན་དུ་འགྱེལ་ཏོ། །
དེ་འགྱེལ་མ་ཐག་ཏུ་བྱང་ཆུབ་སེམས་པས་བླངས་ནས་རྩྭའི་སྟན་ལ་བཞག་སྟེ། ཆུ་
གྲང་ མོ་ བཏབ་ ནས་ སླར་ སོས་ པ་ དང་། དབུགས་ཕྱུང་ པའི་ ཕྱིར་ སྨྲས་ པ།
བྱམས་པའི་ཡིད་ཀྱིས་མི་བཟོད་ལ། །བརྟན་པོ་མེད་དུ་དོགས་པས་ན། ། མ་དྲི་ཁྱོད་
ལ་ང་ཡིས་ནི། །སྡུག་བསྔལ་མྱུར་དུ་མ་སྨྲས་སོ། ། རྒས་ཤིང་དབུལ་བའི་སྡུག་བསྔལ་
གྱིས། །ཉེན་པའི་བྲམ་ཟེ་ང་ཅན་བྱུང་། །དེ་ལ་ང་ཡིས་བུ་གཉིས་བྱིན། ། མྱ་ངན་མ་
བྱེད་སྤྲོ་བསྲིངས་ལ། ། བུ་ལ་མ་སེམས་ང་ལ་ལྟོས། ། བུ་ཡི་མྱ་ངན་གདུངས་ སྙིང་
ལ། ། མཚོན་གྱིས་འདེབས་པ་བཞིན་མ་བྱེད། ། བསླངས་པར་གྱུར་ན་སྲོག་དག་
ཀྱང༌། །མི་སྦྱིན་པར་ནི་ཇི་ལྟར་ནུས། །དེ་བས་ང་ཡི་སྦྱིན་པ་ལ། །བཟང་མོས་རྗེས་
སུ་ཡི་རང་བྱོས། །མ་དྲིས་དེ་ཐོས་ནས་བུ་ཤོར་དོགས་ཏེ་སྙིང་བརྩེ་བ་ལ། བུ་
གཉིས་གསོན་པའི་གཏམ་ཐོས་ནས་མྱ་ངན་ཆུང་ངུར་གྱུར་ནས། ཁྱིམ་ཐབ་མྱ་
ངན་བསང་བའི་ཕྱིར། མཆི་མ་ཕྱིས་ཏེ། ཡ་མཚན་ཆེ་བར་བལྟས་ནས་ཁྱིམ་
ཐབ་ལ་སྨྲས་པ། མང་དུ་གསོལ་ཡང་ཅི་འཚལ་ཏེ་ངོ་མཚར་ཆེའོ། །འདི་ལྟར་ཁྱོད་
ཀྱི་ཐུགས་ལ་ནི། །འཛུམ་པའི་སྐབས་ཀྱང་མ་རྙེད་པ། ། ལྷ་ཡི་སེམས་ཀྱང་ངེས་པར་
ནི། ། ཡ་མཚན་ཆེ་བའི་དབང་དུ་གྱུར། །ཁྱོད་ཀྱི་གྲགས་པའི་ཚིག་བསྡེབ་སྒྲ་གྲག་
པ། །ལྷ་ཡི་རྔ་ཆེན་བརྡུངས་པའི་སྒྲ་རྣམས་ཀྱི། །བྲག་ཆའི་སྒྲ་ཡིས་ཕྱོགས་རྣམས་
ཐམས་ཅད་དུ། །ཚིག་འབྲུ་གསལ་བས་ནམ་མཁའ་ཁྱབ་པར་གྱུར། །ས་གཞི་རི་ཡི་
ནུ་མ་གཡོ་བ་ཅན། །འདོད་ཆགས་ལངས་པ་བཞིན་དུ་རབ་ཏུ་གཡོས། །གསེར་གྱི་
མེ་ཏོག་རྣམས་ཀྱང་མཁའ་ལ་ལྷགས། །གློག་འགྱུའི་འོད་ཀྱིས་ནམ་མཁའ་གསལ་
གྱུར་བཞིན། །དེ་བས་ཐུགས་ངན་མ་མཛད་པར། །སྩལ་བས་ཐུགས་ནི་དགྱེས་པར་
མཛོད། །འཇིག་རྟེན་རྣམས་ལ་བཏུང་ཆུ་བཞིན། །སླན་ཆད་ཀྱང་ནི་སྦྱིན་བདག་



མཛོད། །དེ་ནས་ལྷའི་དབང་པོ་བརྒྱ་བྱིན་ས་གཞི་གཡོས་པས། རིའི་རྒྱལ་པོ་རི་
རབ་འགུལ་བ་དང༌། འདི་ཅི་ཡིན་ཞེས་རྟོག་པ་སྐྱེས་པ།། འཇིག་རྟེན་སྐྱོང་བ་ཡ་
མཚན་སྐྱེས་པས་མིག་བགྲད་པ་རྣམས་ལ་ས་གཡོས་པའི་རྒྱུ་ཐམས་ཅད་སྒྲོལ་གྱི་སྦྱིན་
པ་ཡིན་པར་རྟོགས་ནས་སེམས་རབ་ཏུ་དགའ་བར་གྱུར་ཏེ། དེའི་མཚན་མོ་ནམ་
ལངས་པ་དང༌། བརྒྱ་བྱིན་གྱིས་བྲམ་ཟེའི་གཟུགས་སུ་བསྒྱུར་ནས་སློང་མོ་སྤྱོད་པ་
འདྲ་བ་བྱས་ཏེ། ། ཐམས་ཅད་སྒྲོལ་གྱི་དྲུང་དུ་འོངས་སོ། །བྱང་ཆུབ་སེམས་པས་གློ་
བུར་དུ་བྱུང་བ་ལ་བཀུར་སྟི་བྱས་ནས། ། ཅི་འདོད་ཅེས་སྐབས་ཕྱེས་པ་དང༌ དེ་
ལ་ཆུང་མ་བསླངས་སོ།། - མཚོ་ཆེན་དག་ལ་ཆུ་ནི་མི་ཟད་བཞིན། །དམ་པ་རྣམས་
ལ་སྦྱིན་པའི་ཆོས་མི་ཟད། །དེ་བས་ལྷ་འདྲ་ཁྱོད་ལ་འཕགས་མ་སློང་། ། བཙུན་མོ་
འདི་ནི་བདག་ལ་སྩལ་བར་རིགས། །བྱང་ཆུབ་སེམས་དཔའ་ཡིད་མི་དགའ་བ་མེད་
པ་ཉིད་དུ་དེ་བཞིན་དུ་བྱའོ་ཞེས་སྦྱིན་པར་བྱས་སོ། །དེ་ནས་ལག་པ་གཡོན་པས་མ་
དྲི་བཟུང༌། ལག་པ་གཡས་པས་རིལ་བ་སྤྱི་བླུགས་བཟུང་ནས་ནི།། དེ་ཡི་ལག་
གཡས་རྩེ་ལ་ཆུ་སྦྲེང་ནས། །འདོད་ལྷའི་སེམས་ནི་མྱ་ངན་མེ་ཡིས་ཚིག ། ། དེ་ཡི་
རང་བཞིན་ ཕན་སེམས་ཤེས་ནས་ནི། ། སེམས་ཀྱང་མི་འཁྲུག་དུས་ཀྱང་མ་དུས་
ཏེ། ། སྔོན་མེད་སྡུག་བསྔལ་ཁུར་གྱིས་ནོན་གྱུར་ནས། ། དེ་ལ་མིག་ཚུགས་ལྟ་ཞིང་
བྲིས་བཞིན་འདུག ་་། ལྷའི་དབང་པོ་བརྒྱ་བྱིན་གྱིས་དེ་མཐོང་ནས་སྙིང་ལ་ངོ་
མཚར་རབ་དང་ལྡན་པར་གྱུར་ཏེ།། སེམས་དཔའ་ཆེན་པོ་དེ་ལ་བསྟོད་ནས་སྨྲས་
པ། ཡ་རབས་མ་རབས་ཆེས་གཉིས་ནི། །ཨེ་མ་ཁྱད་པར་རེ་ཆེ་སྟེ། །བདག་ཉིད་
མ་སྦྱངས་པ་རྣམས་ནི། ། སུས་ཀྱང་ཡིད་ཆེས་མི་ནུས་སོ། །འདོད་ཆགས་བྲལ་བར་
མ་གྱུར་པས། །བུད་མེད་རབ་ཏུ་སྡུག་པ་དག ། དེ་ལྟར་མ་ཆགས་སྦྱིན་བྱེད་པ། །
འདི་འདྲའི་རླབས་ཆེན་སུ་ལ་ཡོང༌། ། ཁྱོད་ཀྱི་ཡོན་ཏན་ཆགས་པའི་གཏམ་དག་
གིས། །ཁྱོད་ཀྱི་གྲགས་པ་ཕྱོགས་སུ་བསྒྲགས་པ་དེས། ། ཉི་མའི་འོད་ཀྱིས་གཞན་
འོད་ཟིལ་མནན་བཞིན། །གཞན་གྱི་དཔལ་གྲགས་ཟིལ་གྱིས་ནོན་པར་གྱུར། །ཁྱོད་
ཀྱི་སྤྱོད་པ་མི་ལས་འདས། །འདི་ལ་གནོད་སྦྱིན་དྲི་ཟ་དང་། །ལྟོས་འགོ་སུམ་ཅུ་རྩ་



གསུམ་པ། །བརྒྱ་བྱིན་བཅས་པ་ཡི་རང་འགྱུར། །བརྒྱ་བྱིན་གྱིས་དེ་སྐད་སྨྲས་ཏེ།
བདག་གི་ལུས་འོད་གསལ་བར་འདུག་པ་བསྟན་ནས། ། བདག་ནི་བརྒྱ་བྱིན་ལགས་
སོ་ཞེས་སྦྲན་ཏེ། བྱང་ཆུབ་སེམས་དཔའ་ལ་སྨྲས་པ། ། ཟླ་བ་བཏང་སྟེ་ཟླ་འོད་
རྣམས། །གཞན་དུ་འགྲོ་བར་མི་རིགས་ཀྱི། །ཁྱོད་ཀྱི་བཙུན་མོ་མ་དྲི་འདི། ། ཁྱོད་
བདག་ཉིད་ལ་བདག་འབུལ་ལོ། །བརྟན་པ་རྣམས་ནི་བསླངས་ན་སྟེར། །སེང་གེའི་
ཆུང་མ་ཅེ་སྤྱང་ལ། །བྱིན་ཡང་དེ་ཡིས་ཅི་ཞིག་བྱ། །དེ་ནི་སེང་གེ་ཉིད་ལ་འོས། །
མཐོན་པོ་རྣམས་དང་དམན་པ་ལ། །རྒྱལ་པོའི་མྱུ་གུ་འདྲ་བར་སེམས། །དེ་བས་དེ་
ཡི་སྤྱོད་པ་དེས། །འཇིག་རྟེན་རྣམས་ནི་དགའ་བར་འགྱུར། །དེ་བས་བུ་དང་བྲལ་
བར་མ་སེམས་ཤིག་རྒྱལ་སྲིད་ཉམས་པའི་མྱ་ངན་མ་བྱེད་ཅིག །ཁྱོད་ཀྱི་ཡབ་
ནི་ཚ་དབྱུག་གཉིས་དང་འགྲོགས། །ཁྱོད་ཀྱི་མགོན་བྱས་ཡུལ་ན་རྒྱལ་སྲིད་བྱེད། །
དེ་སྐད་ཅེས་སྨྲས་ནས། བརྒྱ་བྱིན་དེ་ཉིད་དུ་མི་སྣང་བར་གྱུར་ཏོ། །བརྒྱ་བྱིན་གྱི་
མཐུས་བྲམ་ཟེ་དེས་ཀྱང་། །བྱང་ཆུབ་སེམས་དཔའི་བུ་གཉིས་ཡུལ་ཤི་བར་ཁྲིད་དེ་
སོང་ངོ༌། །དེ་ནས་ཡུལ་ཤི་བི་པ་རྣམས་དང༌། །ཡུལ་ཤི་བི་པའི་རྒྱལ་པོ་ཀུན་ཏུ་རྒྱལ་
བས། ། བྱང་ཆུབ་སེམས་དཔའི་སྤྱོད་པ་ནི་ཤིན་ཏུ་བྱ་དཀའ་བ་ ཐོས་ནས་སྙིང་
བརློན་པར་གྱུར་ཏེ། བྲམ་ཟེ་ལས་བྱང་ཆུབ་སེམས་དཔའི་བུ་གཉིས་བསླུས་ནས།
ཐོམས་ཅད་སྒྲོལ་མགུ་བར་བྱས་ཏེ་བསུས་ནས་རྒྱལ་སྲིད་བྱེད་དུ་བཅུག་གོ ། དེ་
ལྟར་བྱང་ཆུབ་སེམས་དཔའི་སྤྱོད་པ་ནི་ཤིན་ཏུ་རྨད་དུ་བྱུང་བ་ཡིན་ནོ། ། དེ་ལ་
ཕྱོགས་པའི་སེམས་ཅན་ཁྱད་པར་ཅན་རྣམས་ལ་བརྙས་པའམ་གནོད་པར་མི་ས་
བྱའོ། །དེ་བཞིན་གཤེགས་པའི་ཡོན་ཏན་བསྔགས་པ་དང་། བཀུར་སྟི་བྱེད་དེ་
དམ་པའི་ཆོས་ཉན་པ་ལ་ཡང་སྦྱོར་བར་བྱའོ། །ཐམས་ཅད་སྒྲོལ་དུ་སྐྱེས་པའི་རབས་
ཏེ་དགུ་པའོ། ། ། ། །
༡ གི་
བཅུ་པ། མཆོད་སྦྱིན་གྱི་སྐྱེས་པའི་རབས། ད་
༈ བམ་པོ་བཞི་བ། བསམ་པ་དགེ་བ་རྣམས་ནི་སྡིག་པ་བྱེད་དུ་གཞུག་པར་
བཅུ་པ།
མཆོད་སྦྱིན་གྱི་སྐྱེས་པའི་རབས།



བསླུར་མི་ཚུགས་ཏེ། དེ་བས་ན་བསམ་པ་དགེ་བ་བྱ་བ་ལ་འབད་པར་བྱའོ། །དེ་
ཡང་བྱང་ཆུབ་ སེམས་ དཔའ་ འདི་ལྟར་རང་ གི་ བསོད་ནམས་ཀྱི་མཐུ་ཐོབ་པ།
རྒྱལ་ཕྲན་ཐམས་ཅད་ཕྱག་འཚལ་བ། བདག་དང་གཞན་གྱི་འཁོར་ལ་སོགས་པའི་
གནོད་པ་རབ་ཏུ་ཞི་བས་འཚེ་བ་མེད་པ། གདུགས་ཟླ་མེད་པ། བགོ་སྐལ་གྱི་
རིམ་པས་ཐོབ་པའི་ས་སྐྱོང་ཞིང་འདུག་གོ་ཞེས་གྲགས་སོ། །དབང་པོའི་དགྲ་ཐུལ་དེ་
ནི་ས་ཡི་མགོན། །འབྲས་བུ་སྨིན་པ་སྤྱད་ལ་མ་ཆགས་ཤིང༌། །དངོས་པོ་ཀུན་གྱིས་
འགྲོ་ལ་ཕན་བྱེད་པ། ། ཐུབ་པ་བཞིན་དུ་ཆོས་དོན་གཅིག་པུར་བྱེད། ། སྐྱེ་དགུ་
རྣམས་ནི་གཙོ་བོའི་རྗེས་སྤྱོད་པར། །འཇིག་རྟེན་རང་བཞིན་དེ་ཡིས་ཤེས་གྱུར་
ནས། །སྐྱེ་དགུ་རྣམས་ནི་དགེ་ལ་གཟུད་པར་བྱེད། །ཁྱད་པར་དུ་ནི་ཆོས་ལ་སྤྱོད་
པར་གྱུར། །ནོར་ཡང་སྦྱིན་ཞིང་ཚུལ་ཁྲིམས་སྤྱོད་པ་མནོས། །བཟོད་པ་བརྟན་ཅིང་
འགྲོ་བའི་དོན་ཡང་སྤྱོད། །འགྲོ་ལ་ཕན་སེམས་མཐོང་ན་ཞི་བ་སྣང་། ། གཟུགས་
ཅན་ཆོས་བཞིན་དེ་ནི་རྣམ་པར་མཛེས། །དེ་ནས་རེ་ཞིག་ཅིག་དེའི་མཐུས་དེའི་ཡུལ་
བསྐྱབས་ཀྱང་མ་ཕན་ཏེ། སེམས་ཅན་རྣམས་ཀྱི་ལས་ཀྱི་ཉེས་པ་དང༌། ལྷའི་བུ་
ཆར་འབེབས་པའི་ལས་སུ་བསྐོས་པ་རྣམས་བག་མེད་པར་གྱུར་པའི་དབང་གིས་ཁ་
ཅིག་ཏུ་ཐན་པ་བྱུང་བས་འཁྲུག་ཅིང་གནོད་པར་གྱུར་ཏོ། །དེ་ནས་རྒྱལ་པོ་དེས་
བསམས་པ་འདི་ནི་བདག་ཅག་སྐྱེ་དགུ་རྣམས་ཀྱིས་ཆོས་ལེགས་པར་མ་སྤྱད་པས་
ལན་གྱིས་མ་རུང་བར་གྱུར་ཏོ། །ཞེས་བློ་ངེས་པར་གྱུར་ཏོ། །སྐྱེ་དགུ་རྣམས་ལ་ཕན་
པའི་བསམ་པ་ཆེ་བ་དང༌། དེའི་སྡུག་བསྔལ་མི་བཟོད་པས་ཆོས་ཀྱི་དེ་ཁོ་ན་ཉིད་
ལ་བསླབ་པར་གྱུར་པ་མདུན་ན་འདོན་པའི་གཙོ་བོ་བྲམ་ཟེ་རྒན་པོ་རྣམས་དང་བློན་
པོ་རྣམས་ལ་དེ་ཅི་ལྟར་ཐར་པའི་ཐབས་དྲིས་སོ། །དེ་ནས་དེ་དག་གིས་མཆོད་སྦྱིན་
གྱི་ཆོ་ག་རིག་བྱེད་ལས་བྱུང་བ། སྲོག་ཆགས་དུ་མ་གསོད་པ་འཇིགས་འཇིགས་
སྐད་ཟེར་བ་བྱས་ན། ཆར་ལེགས་པར་འབབ་པར་འགྱུར་བར་བསམས་ནས་ཆོ་
ག་དེ་དེ་ལ་གསོལ་ཏོ། ། རྒྱལ་པོ་དེས་མཆོད་སྦྱིན་ལས་བྱུང་བའི་ཆོ་ག་སྲོག་ཆགས་
གསོད་པའི་རྒྱུས་ཤེས་ནས། སྙིང་རྗེའི་བདག་ཉིད་ཡིན་པའི་ཕྱིར་དེ་དག་གི་ཚིག་



ཡིད་ལ་འབབ་པར་མ་གྱུར་ཏེ། འདུལ་བའི་འཁོར་རྗེས་སུ་མཐུན་པར་དེ་དག་ལ་
ངོ་བཟློག་ཕོད་པའི་ཚིག་རྩུབ་མོ་མ་སྨྲས་པར་སྐབས་གཞན་དག་གིས་དེ་དག་གི་
གཏམ་དེ་ཁྱད་དུ་བསད་དོ། ། དེ་ནས་ཡང་རྒྱལ་པོ་དེ་ལ་ཆོས་ཀྱི་གཏམ་བྱ་བའི་
སྐབས་རྙེད་ནས། ། དེའི་བསམ་པ་ཟབ་ཅིང་བརྟག་དཀའ་བ་མ་ཤེས་ནས་མཆོད་
སྦྱིན་བྱ་བའི་གྲོས་འདེབས་སོ། །རྒྱལ་པོས་བགྱི་བར་ངེས་པ་གང་ལགས་པ། ། ས་
གཞི་ཐོབ་དང་ཡོངས་སུ་སྐྱོང་བ་སྟེ། །དེ་དག་ཁྱེད་ནི་དུས་ལས་འདའ་མི་མཛད། །
དེ་དག་གོ་རིམས་ཆོས་དང་བདེ་བ་བཞིན། །འཁོར་གསུམ་བརྟེན་ལ་མཁས་པར་
གྱུར་པ་དང༌། །འབངས་ལ་ཕན་ཕྱིར་གནམ་རུ་བསྣམས་པ་སྟེ། །མཆོད་སྦྱིན་ཆོ་ག་
མཐོ་རིས་ཐེམ་སྐས་ལ། །ཇི་ལྟར་ཁྱོད་ཐུགས་བག་མེད་དབང་དུ་གྱུར། །ཁྱོད་ཀྱི་
བཀའ་ནི་རྒྱལ་པོ་གཞན་རྣམས་ཀྱིས། ། འདི་ནི་དངོས་གྲུབ་མངོན་དུ་གྲུབ་ཡིན་
ཞེས། །འབངས་དང་འདྲ་བར་རབ་ཏུ་གུས་ནོད་ན། །མཆོད་སྦྱིན་དག་གིས་གྲགས་
འབར་ལེགས་པ་དག །ད་ནི་ཁྱོད་ཀྱིས་མཛད་པའི་དུས་ལ་བབ། །སྦྱིན་པ་མཛད་
ཅིང་སྡོམ་ལ་གནས་པ་ཡིས། ། རྟག་པར་ཁྱོད་ནི་དབང་བསྐུར་ལགས་གྱུར་ཀྱང༌། །
འོན་ཀྱང་རིག་བྱེད་གྲགས་པའི་མཆོད་སྦྱིན་གྱིས། ། ལྷ་ཡི་བུ་ལོན་བྲལ་བར་མཛད་
པར་རིགས། །མཆོད་སྦྱིན་ལེགས་པར་བགྱིས་པས་ལྷ་མཉེས་ན། །ཆར་བ་འབབ་
པས་འབྱུང་པོ་མགུ་བར་བགྱིད། །དེ་བས་འབངས་དང་བདག་ལ་ཕན་པའི་ཕྱིར། །
གྲགས་པར་གྱུར་པའི་མཆོད་སྦྱིན་ཆོ་ག་མཛོད། ། དེས་བསམས་པ། ཀྱེ་མའོ་་་
གཞན་གྱི་དྲིང་ལ་འཇོག་ཅིང༌། བློ་ཆུང་ལ་དཔྱོད་པ་མི་ནུས་པའི་ཆོས་ཙམ་ལ་
དགའ་ཞིང་། དད་པ་སྐྱེ་བའི་འགྲོ་བ་འདི་དག་ནི་ཤིན་ཏུ་མ་ལེགས་པར་བསྟན་
ཏོ། །གང་ཡང་། ། འཇིག་རྟེན་དག་ན་གང་ལ་སྐྱབས་བཙལ་བ། །དེ་དག་བསད་
པས་ཆོས་སུ་འགྱུར་བ་ནི། །དེ་ཡིས་བསྟན་པའི་སྐྱེ་བོ་ལམ་ངན་སོང་། །ངན་སོང་མི་
བདེ་དོགས་པའི་ནང་ན་འཁོད། །ཕྱུགས་རྣམས་བསད་པས་ཆོས་འགྱུར་ཞིང་། །ལྷ་
ཡི་འཇིག་རྟེན་སྐྱེ་བ་དང་། །ལྷ་ཡང་མཉེས་པར་འགྱུར་བ་དག ། ཅི་ལྟ་བུར་ན་
འཐད་པར་འགྱུར། །ཕྱུགས་རྣམས་བསད་པའི་སྔགས་ཀྱི་མཐུས། །མཐོ་རིས་འགྲོ་
78



ཕྱིར་དེ་བས་དེ་བསད་ན། ། ཆོས་སུ་འགྱུར་ཞེས་ཟེར་བ་དེ་ཡང་བརྫུན། །གཞན་
གྱིས་བྱས་པ་ཕ་རོལ་སུ་ཞིག་ཐོབ། །ལེགས་པར་སྤྱོད་ལས་ཡིད་ནི་མ་བཟློག་ཅིག །
དགེ་བའི་ལས་ལ་ངེས་པར་མ་བྱས་པའི། །ཕྱུགས་རྣམས་མཆོད་སྦྱིན་དག་ལ་བསོད་
གྱུར་ཀྱང༌། ། བདག་བྱས་གཞི་མེད་ཇི་ལྟར་མཐོ་རིས་སྐྱེ། ། མཆོད་སྦྱིན་ལ་བསད་
མཐོ་རིས་འགྲོ་ན་ནི། ། བྲམ་ཟེ་བདག་ཉིད་ཕྱུགས་སུ་བསྒྱུར་ལ་རག ། གང་ཕྱིར་
ཚུལ་ འདི་གང་ནའང་མི་ སྣང་བས། ། དེ་ ཕྱིར་ དེ་དག་ཚིག་ནི་ སུ་ ཞིག་ ཉན། །
མཚུངས་མེད་མཐུ་བསུང་རོ་གང་གཟི་ལྡན་པའི། །བདུད་རྩིའི་ཟས་མཆོག་ལྷ་མོས་
ཕུལ་བ་དག་ ། བོར་ནས་ཕྱུགས་བསད་ཤ་ཁྲག་ལ་སོགས་པས། །ལྷ་རྣམས་མགུ་
བར་གྱུར་པ་ག་ལ་སྲིད། ། རྒྱལ་པོ་དེས་ད་ནི་འདི་འདི་ལྟར་བྱ་དགོས་སོ་སྙམ་དུ་
བསམས་ནས། ། མཆོད་སྦྱིན་བྱེད་པ་ལ་མོས་པར་འདྲ་བར་བྱས་ཏེ། དེ་དག་གི་
ཚིག་མཉན་ནས། དེ་དག་ལ་སྨྲས་པ། ཁྱེད་ཅག་འདི་ལྟར་བདག་ལ་ཕན་པར་
སེམས་པ་ནི། བདག་མགོན་དང་བཅས་ཤིང་ཕན་འདོགས་པ་དང་ལྡན་པར་གྱུར་
ཏོ། །དེ་བས་ན་བདག་ནི་མི་སྟོང་གི་མཆོད་སྦྱིན་བྱེད་འདོད་ཀྱིས། ། ཇི་སྐད་དུ་
བསྐོས་པའི་བློན་པོ་རྣམས་དེའི་ཡོ་བྱད་སྦྱོར་དུ་ཆུག་ཤིག བཀོད་ས་རྩིག་ཏུ་རུང་
བའི་ས་ཕྱོགས་དང༌། དེ་དང་མཐུན་པའི་ཚེས་གྲངས་དང་། བྱེད་པ་དང་ཡུད་
ཙམ་དང་། རྒྱུ་སྐར་དང་སྦྱོར་བ་ཡང་རྟོགས་ཤིག་དེ་ནས་དེའི་མདུན་ན་་་་
འདོན་གྱིས་སྨྲས་པ། འདོད་པའི་དོན་གྲུབ་པར་བགྱིད་པའི་སླད་དུ། རྒྱལ་པོ་
ཆེན་པོ་རེ་ཞིག་ཁྲུས་མཛོད་ཅིག་དང་མཆོད་སྦྱིན་ཞིག་བགྱིས་ལགས་ན། བདག་
ཅག་རྣམས་ཀྱིས་བཀོད་པ་བརྩམ་མོ། །ཅིག་ཆར་མི་སྟོང་བཟུང་ན་ཁྱོད་ཀྱི་འབངས་
རྣམས་གདོན་མི་ཟ་བར་ཡིད་འབྱུང་བར་འགྱུར་རོ། །བྲམ་ཟེ་རྣམས་ཀྱིས་ཀྱང་དེ་
མེད་དོ་ཞེས་སྨྲས་སོ། །རྒྱལ་པོ་དེས་དེ་དག་ལ་སྨྲས་པ། ཁྱེད་འབངས་འཁྲུག་པར་
གྱུར་དུ་མ་དོགས་ཤིག་དང༌། བདག་གིས་ཅི་ནས་ཀྱང་ཡིད་འབྱུང་བར་མི་འགྱུར་
བ་དེ་ལྟར་བྱའོ། །དེ་ནས་རྒྱལ་པོ་དེས་གྲོང་ཁྱེར་གྱི་མི་རྣམས་བསྡུས་ནས་སྨྲས་པ།
ངས་ནི་མི་སྟོང་གི་མཆོད་སྦྱིན་བྱེད་འདོད་ན་ཉེས་པ་མེད་པར་མི་འདོད་བཞིན་དུ་སུ་
79



ཡང་ཕྱུགས་སུ་བྱར་ངས་མི་ནུས་ཀྱི། དེ་བས་ན་དེ་རིང་ཕན་ཆད་ཁྱེད་ཅག་ལས་
གང་དང་གང་ཚུལ་དང་བཀའ་ཁྲིམས་ལས་འགལ་བར་བྱེད་ཅིང་། ངའི་བཀའ་
གཅོག་པ་དེ་དང་དེ་དག་ངའི་རྟོག་ཆེན་གྱི་མི་བག་མེད་པའི་གཉིད་ཀྱིས་མ་ལོག་ཅིག་
དྲི་མ་མེད་པར་བརྟག་པར་བྱའོ། །རང་གི་རིགས་ལ་གནོད་པ་དང་ཡུལ་ལ་གནོད་
པར་བྱེད་པ་དག་ཡོད་ན། ངས་ཕྱུགས་ཀྱི་གོར་བཟུང་བར་ཁྱེད་ཀྱིས་ཤེས་པར་གྱིས་
ཤིག དེ་ནས་དེ་དག་གི་ནང་ནས་གཙོ་བོ་རྣམས་ཀྱིས་ཐལ་མོ་སྦྱར་ནས་དེ་ལ་སྨྲས་
པ།་ ཁྱོད་ཀྱི་སྤྱོད་པ་ཐམས་ཅད་འབངས་ལ་ཕན་པར་གཞོལ། །མི་རྗེ་ལྷས་
མཛད་དེ་ལ་བརྒལ་བ་ག་ལ་སྲིད། །ཁྱེད་ཀྱི་སྤྱོད་ལ་ཚངས་པ་རྗེས་སུ་ཡི་རང་ངོ༌། །
ཁྱོད་ནི་ལེགས་པར་ཚད་མའི་ནང་ནས་ཚད་མ་མཆོག།། ལྷ་གཅིག་དགྱེས་པ་གང་
ལགས་པ། ། བདག་ཅག་ཀུན་ཀྱང་དེ་ལ་དགྱེས། །འོ་སྐོལ་དགྱེས་ཤིང་སྨོན་པ་་་
ལས། །དགྱེས་པར་གུད་ན་གཞན་མ་མཆིས། །དེ་ལྟར་གྲོང་ཁྱེར་གྱི་འབངས་རྣམས་
ཀྱིས་བཀའ་སྩལ་པ་མཉན་པ་དང༌། ” རྒྱལ་པོ་དེས་བློན་པོ་ཐུགས་ཆེས་པ་རྣམས་སྐྱེ་
བོ་མང་པོས་མཐོང་བར་གྱུར་པའི་ཡོ་ལང་ཆེན་པོ་དང་བཅས་པར་ལྗོངས་དང་གྲོང་
ཁྱེར་རྣམས་སུ་སྡིག་པ་བྱེད་པའི་མི་རྣམས་འཛིན་དུ་བཀྱེའོ། ། ཁོ་ར་ཁོར་ཡུག་ཏུ་
ཡང་ཉིན་རེ་ཞིང་འདི་སྐད་བསྒོས་སོ། །བརྟན་ཞིང་གཙང་མའི་ཚུལ་ཁྲིམས་ནོར་མི་
ལྡན་མཆོག་ལ། ། རྒྱལ་པོ་མི་འཇིགས་སྦྱིན་པས་མི་འཇིགས་སྦྱིན་པར་མཛད། །
འབངས་ལ་ཕན་ཕྱིར་ཚུལ་མིན་བྱེད་པའི་མི་རྣམས་ནི། ། ཕྱུགས་སུ་བསྒྱུར་བ་སྟོང་
གིས་མཆོད་སྦྱིན་མཛད་པར་བཞེད། །དེ་བས་དེ་རིང་ཕྱིན་ཆད་གང་ཞིག་ཚུལ་མིན་
རྗེས་སྤྱོད་ཅིང༌། །རྒྱལ་པོའི་བཀའ་ལུང་ས་སྐྱོང་བློན་པོས་བཀུར་དང་འགལ་་བྱེད་
པ། །དེ་ནི་རང་གི་ལས་ཀྱི་མཆོད་སྦྱིན་ཕྱུགས་སུ་བྱས་གྱུར་ནས། །མཆོད་སྡོང་ལུས་
བཏགས་གྲིམ་ཤིང་སྐམས་པ་སྐྱེ་བོས་མཐོང་བར་འགྱུར། །དེ་ནས་ཡུལ་དེ་ན་གནས་
པའི་མི་རྣམས་ཀྱིས་མཆོད་སྦྱིན་གྱི་ཕྱུགས་སུ་བྱ་བའི་ཕྱིར། །རྒྱལ་པོས་ཚུལ་བཞིན་མི་
བྱེད་པའི་མི་ཚོལ་དུ་འཇུག་པ་དང༌། ཉིན་རེ་བཞིན་འཇིགས་འཇིགས་སྐད་བསྒོ་
བ་དེ་ཐོས་པ་དང་། རྒྱལ་པོའི་མི་རྣམས་ཀྱིས་སྡིག་བྱེད་པའི་མི་རྣམས་བཟུང་བའི་



ཕྱིར། ། ཐམས་ཅད་དུ་ཚོལ་ཞིང་འོང་བར་མཐོང་ནས། ཚུལ་མ་ཡིན་པར་བྱེད་
པ་ལ་དགའ་བ་ནི་བཏང་། ཚུལ་ཁྲིམས་དང་སྡོམ་པ་དང་ཡང་དག་པར་བླངས་པ་
ལ་ནི་འབད། དགྲར་འཛིན་པ་ལས་ནི་ཕྱིར་ཕྱོགས། གཅིག་ལ་གཅིག་དགའ་བ་
དང་མགུ་བར་ནི་བྱེད། འཐབ་པ་དང་རྩོད་པ་ནི་རབ་ཏུ་ཞི། བླ་མའི་མན་ངག་
ཉན་ཅིང་རྗེས་སུ་མཐུན་པར་ནི་བྱེད། བགོ་བཤའ་བྱེད་པ་ལ་བག་ཚ་བ་ནི་མེད།
གློ་བུར་དུ་འོངས་པ་ལ་མགྲོན་བྱེད་པ་ལ་ནི་དགའ་ཞིང་དུལ་བ་དང་། གུས་པར་
བྱ་བ་ལ་ནི་འབད་པར་གྱུར་ཏེ། རྫོགས་ལྡན་གྱི་དུས་བཞིན་དུ་གྱུར་ཏོ། །ཤི་བས་
འཇིགས་ཤིང་འཇིག་རྟེན་ཕ་རོལ་སེམས། ། རིགས་ཀྱི་ང་རྒྱལ་གྲགས་པ་བསྲུང་བ་
དང༌། །བསམ་པ་དག་ཅིང་ངོ་ཚ་ཤེས་པ་ཡིས། །སྐྱེ་བོ་རང་གི་ཚུལ་ཁྲིམས་དྲི་མེད་
བརྒྱན། །ཇི་ལྟ་ཇི་ལྟར་སྐྱེ་བོ་ཆོས་འབད་པ། །དེ་ལྟ་དེ་ལྟར་སྲུང་མ་ཁྱད་པར་དུ། །
ཚུལ་བཞིན་མི་བྱེད་སྐྱེ་བོ་ཚོལ་བར་གྱུར། ། དེས་ནི་ཆོས་ལས་སུ་ཡང་གཡོས་མ་་
གྱུར། །རང་གི་ཡུལ་ནི་དེ་ལྟར་ཐོས་གྱུར་ནས། ། རྒྱལ་པོ་དགའ་བའི་ཁྱད་པར་
བརྒྱན་པ་ནི། ། དགའ་བའི་གཏམ་སྙན་རྒྱ་ཆེར་བསྒྲགས་པ་ཡིས། ། བློན་པོ་མགུ་
བར་བྱས་ནས་བཀའ་སྩལ་པ། །ང་ནི་འབངས་རྣམས་བསྲུང་བར་རབ་ཏུ་སེམས། །
དེ་རྣམས་ཀུན་ཀྱང་ད་ནི་སྦྱིན་གནས་གྱུར། །ང་ནི་མཆོད་སྦྱིན་བྱེད་འདོད་ཅེས་
བསམས་ནས། ། མཆོད་སྦྱིན་ཕྱིར་ནི་ནོར་རྫས་བསགས་པ་འདི། །གང་ཞིག་བདེ་བ་
བསྐྱེད་པའི་ནོར་གང་འདོད། །ང་ཡི་དྲུང་ནས་འདི་དག་ཅི་བདེར་ཁྱེར། ། འདི་
ལྟར་ང་ཡི་ཡུལ་ནི་དབེན་སྤྱོད་པའི། །དབུལ་བ་ཅི་ནས་ཡུལ་ན་མེད་པར་འགྱུར། །
འབངས་རྣམས་བསྲུང་བར་སེམས་པར་ང་འདུག་ཅིང༌། ། གྲོགས་ལྡན་ཡོ་བྱད་ཕུན་
སུམ་ཚོགས་བཞིན་དུ། །སྐྱེ་བོ་ཕོངས་བྱེད་ང་ནི་མི་བཟོད་པ། །ང་ཡི་སེམས་ནི་ཡང་
ཡང་བསྲེགས་པ་བཞིན། ། དེ་ནས་རྒྱལ་པོ་དེའི་བློན་པོ་རྣམས་ལེགས་སོ་སྙམ་ནས་
དེའི་ཚིག་མཉན་ཏེ། གྲོང་དང་ལྗོངས་དང་གྲོང་ཁྱེར་ཐམས་ཅད་དང་ལམ་གྱི་
ངེལ་ བསོ་ བའི་ ས་ ཕྱོགས་ ཐམས་ ཅད་ དུ་ སྦྱིན་ བཏང༌ གི་ ཁང་ པ་ བརྩིགས་ ནས།
རྒྱལ་པོས་ཇི་སྐད་བཀའ་སྩལ་པ་ བཞིན་དུ། ཉིན་རེ་ཞིང་ཕོངས་པ་རྣམས་ཅི་
81



འདོད་པའི་ནོར་གྱིས་མགུ་བར་བྱས་སོ། །དེ་ནས་སྐྱེ་བོ་དེ་དག་དབུལ་བོར་ཏེ། ། ས་
བདག་ལས་ནི་མཐུན་པར་ནོར་ཐོབ་ནས། །རྣམ་མང་གོས་དར་རིན་ཆེན་རྒྱན་གྱིས་
བརྒྱན། །དགའ་སྟོན་བཞིན་དུ་བཟང་པོས་བརྒྱན་པར་གྱུར། ། ཕོངས་པ་རབ་ཏུ་
དགའ་ནས་བསྟོད་པའི་ཚིག ། རྒྱལ་པོའི་གྲགས་པ་ཕྱོགས་སུ་རྒྱས་གྱུར་པ། །མཚོ་
ལས་པདྨའི་གེ་སར་ཕྱེ་མ་དང་། །རླབས་ཀྱིས་བསྐྱོད་དེ་ཀུན་ཏུ་ཁྱབ་པ་བཞིན། །དེ་
ལྟར་རྒྱལ་པོའི་ཚུལ་བཟང་ཡོན་ཏན་གཞིས། ། སྐྱེ་བོ་མ་ལུས་ལེགས་པར་སྤྱོད་གྱུར་
པས། ། དགེ་བ་ཆེན་པོས་གནོད་པ་རྣམས་ཀྱི་མཐུ། ། ཟིལ་གྱིས་མནན་ནས་ཆགས་
མེད་ཟད་པར་གྱུར། །དུས་ཚིགས་རྣམས་ཀྱང་དུས་ལ་མཐུན་པར་བདེ། ། རྒྱལ་པོ་
དེ་བཞིན་ཆོས་ལ་གཞོལ་བར་གྱུར། །ས་གཞི་འབྲུ་རྣམས་སྣ་ཚོགས་སྐྱེ་བར་གྱུར། །
ཆུ་བཞི་ཆུ་གཙང་སྔོན་པོ་པདྨར་བཅས། ། འགྲོ་བ་ནད་ཆེན་དག་གིས་མི་འདེབས་
གྱུར། ། སྨན་རྣམས་ཡོན་ཏན་རབ་ཏུ་ཆེ་བར་གྱུར། །དུས་ཚིགས་དབང་གིས་སེར་
བུའི་ངད་ཀྱང་ལྡང༌། །གཟའ་རྣམས་ལམ་ནི་བཟང་བོར་རྒྱུ་བར་གྱུར། ། གཞན་གྱི་
དམག་གི་འཇིགས་པ་མེད་པར་གྱུར། །ཕན་ཚུན་གནོད་དང་དམག་གི་འཇིགས་པ་
མེད། ། སྐྱེ་བོ་ངེས་པར་ཆོས་སྤྱོད་དུལ་གྱུར་པས། ། རྫོགས་ལྡན་དུས་བཞིན་ཕུན་
སུམ་ཚོགས་པར་གྱུར། །དེ་ནས་རྒྱལ་པོས་དེ་ལྟར་ཆོས་ཀྱི་མཆོད་སྦྱིན་བྱས་པས་
དང༌། །སྐྱེ་བོ་ཕོངས་པ་རྣམས་ཀྱི་སྡུག་བསྔལ་དང༌། །གནོད་པ་རྣམས་ནི་རབ་ཏུ་ཞི་
བར་གྱུར། །ས་གཞི་ནི་སྐྱེ་བོ་རབ་ཏུ་དགའ་བ་མང་པོས་གང་ཞིང་མངོན་པར་མཐོ་
བ་ཉམས་དགའ་བར་ནི་སྣང་། འཇིག་རྟེན་པ་རྣམས་ནི་རྒྱལ་པོའི་ཤིས་པ་བརྗོད་
པ་འབའ་ཞིག་ཁ་ཏོན་དུ་བྱེད། རྒྱལ་པོའི་གྲགས་པས་ནི་ཐམས་ཅད་དུ་རྒྱས་པར་
གྱུར་པ་དང་། བློན་པོའི་གཙོ་བོ་ཞིག་ཡིད་རབ་ཏུ་དགའ་བར་གྱུར་ནས་རྒྱལ་པོ་ལ་
འདི་སྐད་ཅེས་གསོལ་ཏོ། ། མཆོག་དང་འབྲིང་དང་ཐ་མ་ཡི། ། དགོས་པ་རྟག་ཏུ་
གཟིགས་པས་ན། །དབང་ཕྱུག་རྣམས་ཀྱི་བློ་དག་ནི། །གོང་ནས་གོང་དུ་དཔྱོད་
པར་འགྱུར། །ཞེས་བྱ་བ་འདི་ནི་ལེགས་པར་སྨྲས་པ་ལེགས་སོ། ། འདི་ལྟར་ལྷའི་
ཞལ་སྔ་ནས་ཕྱུགས་འགུམ་པའི་སྐྱོན་མ་མཆིས་པར། ཆོས་ཀྱི་མཆོད་སྦྱིན་གྱིས་



འབངས་རྣམས་འཇིག་རྟེན་དང་འཇིག་རྟེན་ལས་འདས་པ་གཉིས་ཀ་ལ་ཕན་པར་
བགྱིས་སོ། །གནོད་པ་དང་དབུལ་བའི་སྡུག་བསྔལ་ཡང་རབ་ཏུ་ཞི་བར་ གྱུར་ཏེ།
མང་དུ་གསོལ་ཡང་ཅི་འཚལ་ཏེ། འབངས་དེ་དག་ནི་སྐལ་བ་དང་ལྡན་པ་ལགས་
སོ། །ཟླ་བ་བཞིན་དུ་སྐུ་ལ་དྲི་མེད་འོད་གསལ་ཞིང༌། །དབང་བསྐུར་སྡོམ་པས་རང་
བཞིན་མཛེས་པའི་སྤྱོད་པ་ཡོངས་མ་ཞུམ། ། སྤྱི་བོ་གདུགས་དང་འདྲ་བའི་དབུ་
མཛེས་བསྐྱིལ་བ་དེ་བཞིན་གནས། །ཁྱོད་ཀྱི་གཏོང་བས་བརྒྱ་བྱིན་གྲགས་པ་རྨད་
བྱུང་ཟིལ་གྱིས་ནོན། །འཇིག་རྟེན་མཆོད་སྦྱིན་ཕལ་ཆེར་གསོད་ཅིང་སྨད། །འབྲས་
བུ་འཚལ་བས་མཆོད་སྦྱིན་མ་ལགས་ཀྱི། །ཁྱོད་ཀྱི་མཆོད་སྦྱིན་གྲགས་པའི་རྒྱན་གྱིས་
བརྒྱན། །ཚུལ་ཁྲིམས་སྐྱོན་མེད་ཡིད་དུ་འོང་དང་མཐུན། །གང་རྣམས་སྐྱོབ་པ་ཁྱོད་
བཞུགས་པའི། །སྐྱེ་དགུ་དེ་རྣམས་སྐལ་དང་ལྡན། །བུ་རྣམས་ལ་ཡང་ཕ་དག་ནི། །
ངེས་པར་དེ་ལྟར་སྐྱོབ་མི་འགྱུར། །གཞན་ཞིག་གིས་སྨྲས་པ། ། སྦྱིན་ཞེས་བྱ་བ་ནོར་
ཡང་སྟེར་བའི་སྐྱེ་བོ་དེ་ཡི་དབང་དུ་གྱུར། །ཚུལ་ཁྲིམས་བསྲུང་བའང་འཇིག་རྟེན་
བདེ་ལ་ཕྱོགས་ཤིང་མཐོ་རིས་འདོད་ལ་ཆགས། །གཞན་གྱི་དོན་བསྒྲུབ་ཕྱིར་ནི་དེ་
གཉིས་དེ་བཞིན་སྤྱོད་པ་གང་ལགས་པ། །མཁས་པ་མ་ལགས་སེམས་སྟོབས་མི་ལྡན་
པ་ལ་དེ་དག་ཡོད་མ་མཆིས། །དེ་ལྟ་བས་ན་བསམ་པ་དགེ་བ་རྣམས་ནི། ། སྡིག་པ་
བྱེད་དུ་གཞུག་པར་བསླར་མི་ཚུགས་པས་བསམ་པ་དག་པར་བྱ་བ་ལ་འབད་པར་
བྱའོ། ། དེ་བས་འབངས་ལ་ཕན་བརྩོན་པ། ། ལེགས་དང་ གྲོགས་དང་བདེ་་་་་་
ཐོབ། ། དེ་བས་རྒྱལ་པོའི་ཚུལ་དེ་ལས། །འགལ་བར་བྱ་བ་ཡོངས་མི་རིགས། །དེ་
བཞིན་དུ་རྒྱལ་པོའི་གདམས་ངག་ལ་ཡང་བརྗོད་པར་བྱའོ། ། ཆོས་ལ་གོམས་པར་
བྱས་པ་ནི། སྐྱེ་དགུ་རྣམས་ལོངས་སྤྱོད་ཆེ་བར་འགྱུར་བས་ན། ། ལོངས་སྤྱོད་ཆེ་
བར་འདོད་པས་ཆོས་ཀྱི་རྗེས་སུ་འབྲང་བར་བྱའོ་ཞེས་དེ་ལྟར་ཡང་སྦྱར་བར་བྱའོ། །
མངོན་པར་མཐོ་བ་ནི་སྦྱིན་པ་དང་དུལ་བ་དང་སྡོམ་པ་ལ་གནས་པས་ཐོབ་པར་
འགྱུར་གྱི། | ཕྱུགས་བསད་པས་ནི་ནམ་ཡང་མངོན་པར་མཐོ་བར་མི་འགྱུར་རོ། །
དེ་བས་ན་དེ་འདོད་པས་སྦྱིན་པ་ལ་སོགས་པ་ལ་ གུས་པར་འབད་པར་བྱའོ། །
83



བཅོམ་ལྡན་འདས་དེ་ནི་སྐུ་ཚེ་སྔ་མ་ལ་ཡང་འཇིག་རྟེན་གྱི་དོན་སྤྱོད་པ་ལ་ཐུགས་
གཞོལ་བ་ཡིན་ནོ། ། ཞེས་དེ་བཞིན་གཤེགས་པའི་ཡོན་ཏན་བསྔགས་པ་ལ་ཡང་
བརྗོད་པར་བྱའོ། །མཆོད་སྦྱིན་གྱི་སྐྱེས་པའི་རབས་ཏེ་བཅུ་པའོ། ། ཆོ ས་
སྡོམ་ལ། ། སྟག་མོ་ཤི་བི་ཀོས་ལ་བདག། ཚོང་དཔོན་གཉིས་དང་རི་བོང་
དང༌། །ཨ་གy་དང་ཤ་སྦྱིན་དང༌། །ཐམས་ཅད་སྒྲོལ་དང་མཆོད་སྦྱིན་བྱེད། །བཅུ་
ཚན་དང་པོའོ།། །།
1: བཅུ་གཅིག་པ། བརྒྱ་བྱིན་གྱི་སྐྱེས་པའི་རབས།
དང་ ༈ བདག་ཉིད་ཆེན་པོ་རྣམས་ནི་རྒུད་པར་གྱུར་ཏམ། དབང་ཕྱུག་ཕུན་སུམ་
ཚོགས་པར་གྱུར་ཀྱང་རུང་སྟེ། ། སེམས་ཅན་རྣམས་ལ་སྙིང་བརྩེ་བ་ལྷོད་པར་མི་
འགྱུར། དེ་ཡང་འདི་ལྟར་བྱང་ཆུབ་སེམས་དཔའ་ཡུན་རིང་པོ་ནས་བསོད་ནམས་
སྤྱོད་པ་ལ་རབ་ཏུ་གོམས་ཤིང་སྦྱིན་པ་དང་། དུལ་བ་དང༌། སྡོམ་པ་དང་། སྙིང་
རྗེ་ལ་འདྲིས་པར་གྱུར་པ། གཞན་ལ་ཕན་པར་སྤྱོད་པ་ཁྱད་པར་ཅན་ལ་ངེས་པར་
བྱེད་པ་དེ་རེ་ཞིག་ལྷ་རྣམས་ཀྱི་དབང་པོ་བརྒྱ་བྱིན་དུ་གྱུར་ཏོ་ཞེས་གྲགས་སོ། ། ལྷ་
དབང་དཔལ་ནི་དེ་ལ་བརྟེན་བྱས་པས། །གཟི་བྱིན་ཆེན་པོས་ལྷག་པར་མཛེས་གྱུར་
པ། ། ཡང་ཐོག་རྡོ་ཐལ་གསར་དུ་བསྐུས་པ་ལ། །ཟླ་བའི་འོད་ཟེར་ཕོག་པས་གསལ་
བ་བཞིན། །གང་ཕྱིར་ལྷ་མ་ཡིན་རྣམས་ཚམ་ཚོམ་མེད་པར་ནི། ། ཕྱོགས་ཀྱི་གླང་
ཆེན་མཆེ་བ་ལྟོ་བས་ཟེད་འོང་བ། །སྐལ་བ་ཆེ་བས་བདེ་བ་ཐོབ་པའི་དཔལ་དེ་ནི། །
དེ་སྙིང་དྲེགས་པའི་དྲི་མ་ཅན་དུ་བྱེད་པར་གྱུར། ། དེ་ལྷའི་ཡུལ་དང་མིའི་ཡུལ་
ལེགས་པར་བསྐྱངས་པ་ལས་གྱུར་པའི་གྲགས་པ་ཕུན་སུམ་ཚོགས་པ་འཇིག་རྟེན་
ཐམས་ཅད་ཀྱི་མཐས་ཀླས་པ་རྨད་དུ་བྱུང་བའི་དཔལ་དེ་ལྷ་མ་ཡིན་རྣམས་ཀྱིས་མ་
བཟོད་ནས། གླང་པོ་ཆེ་དང་ཤིང་རྟ་དང༌། རྟ་དང་རྐང་ཐང་གི་དམག་་་་
བཤམས་ཏེ་ཆེས་པ་རབ་ཏུ་འཇིགས་འཇིགས་ལྟར་སྣང་བ། སྒྲ་འཇིགས་འཇིགས་
སྐད་སྒྲོགས་པས། རྒྱ་མཚོ་འཁྲུག་པར་བྱེད་པ། མཚོན་ཆ་དང་གོ་ཆ་དྲི་མ་མེད་པ་
84



བགོས་པས་འབར་འབར་ལྟར་འདུག་པ། མིག་གིས་མི་བཟོད་པའི་དཔུང་གི་
ཚོགས་ཆེན་པོ་དང་བཅས་ཏེ། དེ་ལ་དམག་རྒོལ་དུ་ལྷགས་སོ། །ཆོས་ཀྱི་བདག་
ཉིད་ཡིན་ཡང་དེ་ལ་གཞན་བསྔོ་བ། ། རོལ་པའི་གེགས་གྱུར་ཡིད་འབྱུང་འགྲོ་བ་
འཇིགས་པར་གྱུར། །གཟི་བརྗིད་ཅན་གྱིས་ཚུལ་བཞིན་བྱ་བ་རིགས་པས་ན། །སྙིང་
ནི་དམག་དྲངས་གཡེངས་ལ་མངོན་པར་ཕྱོགས་པར་གྱུར། ། དེ་ནས་བྱང་ཆུབ་་་
སེམས་དཔའ་ཆེན་པོ་དེས། གསེར་གྱི་ཤིང་རྟ་དམ་པ་རྟ་བཟང་པོ་སྟོང་དང་སྦྱར་
བ། གོས་བཟང་པོ་འོས་པས་བརྒྱན་པའི་བ་དན་མཛེས་པ་ཕྱར་བའི་རྒྱལ་མཚན་
བསྒྲེང་བ། རིན་པོ་ཆེ་སྣ་ཚོགས་ཀྱི་འོད་གསལ་བར་སྣང་བ། ལུས་འབར་བ་
རྒྱན་གདགས་པའི་གོ་རིམས་ངེས་པར་བྱས་པ། ངོས་གཉིས་མཚོན་ཆ་རྣམ་པ་སྣ་
ཚོགས་འབར་བས་མཛེས་པར་བྱས་པ། ལྷའི་གོས་དཀར་པོ་ཅན་གྱི་སྟེང་ན་་་་
འདུག་ནས། རྟ་དང་གླང་པོ་ཆེ་དང༌། ཤིང་རྟ་དང་རྐང་ཐང་རྣམ་པ་སྣ་ཚོགས་
དང་ལྡན་པའི་ལྷའི་དམག་གི་དཔུང་ཆེན་པོས་ཡོངས་སུ་བསྐོར་ནས། ལྷ་མ་ཡིན་
གྱི་དམག་གི་དཔུང་ཚོགས་དེ་རྒྱ་མཚོའི་འགྲམ་དུ་ཐུག་པར་བསུས་སོ། །དེ་ནས་དེར་
ནི་གཡུལ་བསྲེས་པས། ། སྡར་མ་རྣམས་ནི་སྐྲག་པར་བྱེད། ཕན་ཚུན་མཚོན་
འདེབས་ཕྱེ་མར་ལྷགས། །གོ་ཆ་རྣམས་ནི་རལ་བར་གྱུར། །ང་ནི་འདི་ན་འདུག་
བཞིན་དུ། །མཐོང་བཞིན་ཐར་བ་ག་ལ་འགྱུར། ། ཐོབ་ཤིག་འདི་ནི་མེད་ཟིན་ཏོ། །
དེ་ལྟར་ཕན་ཚུན་དམྱལ་འདྲར་གྱུར། ། དེ་ནས་མཚོན་ཆ་འཁྲུག་པ་ཡི། ། སྒྲ་ཆེན་
གཡུལ་ནི་བསྲེས་པ་དང༌། །རྔ་བརྡུངས་སྒྲ་ནི་གྲག་པ་ཡིས། །ནམ་མཁའི་ངོས་ནི་
རལ་བ་བཞིན། །བྲག་ལྟར་འཇིགས་པའི་གླང་ཆེན་དག ། ཕན་ཚུན་འཐབ་མོ་
འགྱེད་པ་ཡི། ། རྡུལ་གྱི་དྲི་ནི་མི་བཟོད་པ། ། དུས་མཐའི་རླུང་གིས་གཡོས་པ་་་
བཞིན། །གློག་ལྟར་འགྱུ་བའི་བ་དན་ཅན། །ཤིང་རྟའི་སྒྲ་ཆེན་གྲག་པ་ནི། །ཕྱོགས་
རྣམས་ཀུན་ཏུ་ཁྱབ་གྱུར་པ། ། སྤྲིན་ཆེན་གློ་བུར་ལངས་པ་བཞིན། ། ཕན་ཚུན་
མདའ་རྣམས་འཕངས་པ་ཡིས། །ལྷ་དང་ལྷ་མིན་དཔའ་བོ་ཡི། །གདུགས་དང་རྒྱལ་
མཚན་གོ་ཆ་དང་། །ཅོད་པན་དག་ནི་འགྱེལ་བར་གྱུར། །དེ་ནས་ལྷ་མིན་མདའ་
85



འཕངས་བསྡད་པ་དང༌། །ལྷ་དབང་དཔུང་ནི་འཇིགས་པས་བྱེར་བར་གྱུར། །དགྲ་
ཡི་དཔུང་ནི་ཤིང་རྟས་རྣམ་བཅིལ་ནས། ། ལྷ་དབང་གཅིག་པུ་གཡུལ་ངོར་འཐེན་
པར་གྱུར། ། དེ་ནས་ལྷ་མ་ཡིན་གྱི་དཔུང་རབ་ཏུ་དགའ་བས་ཤིན་ཏུ་ང་རྒྱལ་བར་
གྱུར་ཏེ།། ཅ་ཅོའི་སྒྲ་ཆེན་པོ་སེང་གེའི་སྒྲ་བཞིན་སྒྲོགས་པ་མཐོང་བ་དང་། ལྷའི་
དབང་པོའི་ཁ་ལོ་སྒྱུར་བ་མ་ཏ་ལིས་བདག་ཅག་གི་དཔུང་བྲོས་པར་གྱུར་པ་མཐོང་
ནས། ད་ནི་སླར་ལོག་པའི་དུས་ལ་བབ་བོ་སྙམ་ནས་ལྷའི་དབང་པོའི་ཤིང་རྟ་སླར་
བཟློག་གོ །དེ་ནས་ལྷའི་དབང་པོ་བརྒྱ་བྱིན་གྱིས་ཤིང་ཤལ་མ་ལི་ལ་ནམ་མཁའ་
ལྡིང་གི་ཚང་བཅས་པ་ཞིག་ཤིང་རྟ་དྲངས་པའི་གཉའ་ཤིང་གི་རྩེ་མོས་ཕོག་པར་གྱུར་
པའི་སྟེང་དུ་བབ་པ་མཐོང་ངོ༌། །མཐོང་མ་ཐག་ཏུ་སེམས་སྙིང་རྗེ་ལ་དམིགས་པས་
ཁ་ལོ་སྒྱུར་བ་མ་ཏ་ལི་ལ་འདི་སྐད་ཅེས་སྨྲས་སོ། ། ཤལ་མ་ལི་ཡི་ཤིང་ལ་བྱ་ཚང་
དག །བཅས་པའི་ནང་ན་བྱིའུ་ཕྲུག་མ་ཚར་བ། ། འཁོད་པ་འདི་ནི་ཤིང་རྟའི་
གཉའ་ཤིང་གིས། ། ཕོག་ནས་མི་ལྷུང་བར་ནི་ཤིང་རྟ་དྲངས། ། མ་ཏ་ལིས་སྨྲས་པ།
འཕགས་པ་ལྷ་མ་ཡིན་གྱི་དམག་འདི་དག་ད་རུང་སླར་མི་ལྡོག་གོ། །བརྒྱ་བྱིན་གྱིས་
སྨྲས་པ། འོ་ན་འདི་ཅི་ཉེས་ནམ་མཁའ་ལྡིང་གི་ཚང་འདི་དག་ལས་ལེགས་པར་
ཟུངས་ཤིག མ་ཏ་ལིས་སྨྲས་པ། ཤིང་རྟ་འདི་ནི་སླད་དུ་ལོག་ན་འདོད། །བྱ་
རྣམས་ལ་ནི་རབ་ཏུ་ཕན་གྱུར་ནི། ། ལྷ་རྣམས་ལ་ནི་གནས་ནས་སྐབས་རྙེད་པའི། །
དགྲ་ཡི་དམག་ཚོགས་འདི་དག་མངོན་ཕྱོགས་མཆིས། །དེ་ནས་ལྷའི་དབང་པོ་བརྒྱ་
བྱིན་སྙིང་རྗེའི་དབང་གིས་རང་གི་ལྷག་པའི་བསམ་པ་ཁྱད་པར་ཅན། སྙིང་
སྟོབས་ཀྱི་ཁྱད་པར་བསྟན་པའི་ཕྱིར་སྨྲས་པ། སེམས་ཅན་འཇིགས་པས་ཉེན་པ་
འདི་བསད་ཕྱིར། །སྨོད་པའི་གཏམ་ངན་ཕོག་ཅིང་གསོད་པ་བས། ། ལྷ་མིན་མཚོན་
གྱིས་ཕོག་སྟེ་ཤི་ཡང་སླ། ། དེ་བས་ཤིང་རྟ་སླད་དུ་བཟློག་པར་བྱོས། །དེ་ནས་མ་ཏ་
ལིས་དེ་ལྟར་བགྱིའོ་ཞེས་མཉན་ནས། ། དེའི་ཤིང་རྟ་རྟ་སྟོང་དང་ལྡན་པ་སླར་ལྡོག་
གོ །དགྲ་རྣམས་ཀྱིས་ནི་དེ་ཡི་མཐུ་མཐོང་ཞིང་། ། ཤིང་རྟ་གཡུལ་ངོར་སླར་ལོག་
མཐོང་བ་དང༌། ། ཆར་སྤྲིན་ནག་པོ་རླུང་གིས་གཏོར་བ་བཞིན། ། སྐྲག་ནས་རྟབ་
86



བཞིན་རབ་ཏུ་མགྱོགས་པར་བྱེད། ། བདག་གི་དམག་ཚོགས་ ཕམ་ཡང་སླར་ལོག་
ཅིང་། ། དགྲ་ཡི་དམག་ཚོགས་ལམ་ནི་བཀག་སྟེ་འཐེན། ། གཅིག་པུར་གྱུར་ཀྱང་
རབ་ཏུ་དཔའ་སྲིད་པས། །དགྲ་རྣམས་དྲེགས་པ་སྤ་ནི་བཀོང་བར་གྱུར། །ལྷ་མིན་
དཔུང་དེ་ཕམ་པར་གྱུར་མཐོང་ནས། ། ལྷ་དབང་དཔུང་ཡང་དེ་ནས་སླར་ལོག་
གྱུར། །ལྷ་ཡི་དགྲ་རྣམས་འཇིགས་ནས་བྱེར་གྱུར་པ། ། དེ་ནས་སླར་ལོག་ཕོད་པ་
ཡོངས་མ་གྱུར། །ལྷ་རྣམས་དགའ་ཞིང་ངོ་ཡང་མཚར་བཞིན་དུ། ། ལྷ་ཡི་དབང་པོ་
ལ་ནི་ཕྱག་ཀྱང་བྱེད། །རྒྱལ་བའི་དཔལ་གྱིས་རབ་མཛེས་མདངས་གསལ་ཞིང༌། །
སྲས་རྣམས་དགའ་བའི་མཁར་གྱི་ནང་དུ་སོང་། །དེ་ལྟར་དེ་ཉིད་དེའི་གཡུལ་ལས་
རྣམ་པར་རྒྱལ་བར་གྱུར་ཏོ། །དེ་བས་ན་གསུང་རབ་ལས་ཀྱང༌། ངན་པ་རྣམས་
ནི་སྙིང་རྗེ་མེད་པར་སྡིག་པ་སྤྱོད། །བློ་འབྲིང་རྣམས་ནི་ཕོངས་ན་སྙིང་རྗེར་བཅས་
ཤིང་སྤྱོད།། སྐྱེ་བོ་དགེ་བ་རྣམས་ནི་སྲོག་དང་བྲལ་ གྱུར་ཀྱང་། ། རྒྱ་མཚོའི་དུས་
བཞིན་རང་གི་ཚུལ་དང་འགལ་མི་བྱེད། །དེ་ལྟར་ལྷའི་རྒྱལ་སྲིད་དང་སྲོག་ཀྱང་བོར་
ཏེ། བཅོམ་ལྡན་འདས་ཀྱིས་ཡུན་རིང་པོ་ནས་སེམས་ཅན་རྣམས་ཡོངས་སུ་་་་
བསྐྱངས་པས་ན། ཤེས་རབ་ཅན་གྱིས་དེ་དག་ལ། འདིར་ངན་སེམས་བསྐྱེད་
པའང་མི་རིགས་ན། གནོད་པར་བྱེད་པ་ལྟ་སྨོས་ཀྱང་ཅི་དགོས། དེ་བས་ན་
འཕགས་པ་རྣམས་ཀྱིས་ནི་སྲོག་ཆགས་རྣམས་ལ་སྙིང་རྗེ་དང་ལྡན་པར་བྱ་བ་རིགས་
སོ། །དེ་ལྟ་བས་ན་ཆོས་སྤྱོད་པ་རྣམས་ནི་ཆོས་ཉིད་སྲུང་བར་བྱེད་དོ་ཞེས་གསུངས་
པ་དང་ཡང་སྦྱར་བར་བྱའོ། །དེ་བཞིན་གཤེགས་པའི་ཡོན་ཏན་བསྔགས་པ་དང༌།
རིམ་གྲོ་བསྐྱེད་དེ་ཆོས་མཉན་པ་ལ་ཡང་སྦྱར་བར་བྱའོ། ། བརྒྱ་བྱིན་གྱི་སྐྱེས་པའི་
རབས་ཏེ་བཅུ་གཅིག་པའོ། ། ། །
བ༌ བསྐྱེལ་བ་ ཀྱི་
1:|:། བཅུ་གཉིས་པ། བྲམ་ཟེརསྐྱེས་པའི་རབས། མ ང་
གས ༈ སྐྱེས་བུ་དམ་པ་རྣམས་ནི་བདག་ངོ་ཚ་བ་ཉིད་ཀྱིས་སྤྱོད་ཚུལ་གྱི་དུས་ལས་མི་



འདའོ། ། དེ་ཡང་འདི་ལྟར་བྱང་ཆུབ་སེམས་དཔའ་བྲམ་ཟེའི་རིགས་ཆེན་པོ་རུས་
དང་སྤྱོད་པ་མ་སྨད་པ། རང་གི་ཆོས་ལ་སྤྱོད་པའི་སྒྲ་གྲག་པ་དང་འདུལ་བ་དང་
སྤྱོད་ཚུལ་བཟང་པོ་ཞིག་ཏུ་སྐྱེ་བ་ཡོངས་སུ་བཟུང་བར་གྱུར་ཏོ་ཞེས་གྲགས་སོ། །དེ་
གོ་ རིམས་ བཞིན་ དུ་ སྐྱེས་ ནས་ ཁྲུས་ བྱ་ བ་ དང༌། ། སྒྲ་ མཚམས་ དབྱེ་ བ་ དང༌།
བཙས་པའི་ཆོ་ག་བྱ་བ་ལ་སོགས་པ་ཡོངས་སུ་སྦྱངས་ནས། རིག་བྱེད་བསླབ་པའི་
ཕྱིར། ། བླ་མ་ཐོས་པ་དང་རིགས་བཙུན་པ་དང༌། སྤྱོད་ཚུལ་ཕུན་སུམ་ཚོགས་པ་
ཞིག་ལ་བཅར་ཏེ་གནས་པར་གྱུར་ཏོ། ། དེས་ནི་ཐོས་པ་སློབ་ཅིང་འཛིན་གསལ་
དང༌། །རང་རིགས་གྲགས་དང་གུས་དང་དུལ་བ་དང་། །ལང་ཚོས་ཆེ་ཡང་ཞི་ཞིང་
ཆོས་བཟང་བས། །དེ་ལ་བླ་མ་བྱམས་ཤིང་དགའ་བར་གྱུར། ། ཡོན་ཏན་དབང་དུ་
བྱེད་པའི་སྔགས། །རྟག་ཏུ་མ་ཉམས་མཐུ་དང་ལྡན། །ཞེ་སྡང་འཁྲུགས་པར་དབང་
བྱེད་ན། །ཐ་མལ་སེམས་ལྟ་སྨོས་ཅི་དགོས། །དེ་ནས་དེའི་མཁན་པོ་དང་སློབ་མ་
ཐམས་ཅད་ཀྱི་ངང་ཚུལ་བརྟག་པའི་ཕྱིར། བསང་བའི་དུས་དག་ཏུ་བདག་ཉིད་
དབུལ་བའི་སྡུག་བསྔལ་རྟག་ཏུ་བསྒྲགས་སོ། ། དབུལ་བ་འབྲས་བུ་རེ་བ་མེད། །
བདག་གི་མི་ལ་སྨྲ་མེད་ཅིང་། །དགའ་སྟོན་ཆེ་ཡང་དགའ་མི་མྱོང་། །ཀྱེ་ཧུད་སྦྱིན་
པའི་གཏམ་ཡང་ཞན། ། སྨྲ་དབབ་གནས་གྱུར་ཉོན་མོངས་ངལ་པའི་རྒྱུ། །བདེ་བ་
ཡོངས་སྤངས་ཤིན་ཏུ་མི་བརྗོད་པ། །ཉམས་ཉེས་བཞིན་དུ་རྟག་ཏུ་མྱ་ངན་བྱེད། །
ནོར་མེད་གྱུར་པ་ཤིན་ཏུ་འཇིགས་སུ་རུང་། །དེ་ནས་དེའི་སློབ་མ་དེ་དག་རྟ་བཟང་
པོ་ལ་ལྕག་གིས་བསྐུལ་བ་བཞིན་དུ། བླ་མ་ལ་བྱམས་པས་མི་དགའ་བར་གྱུར་
ཏོ། །བསོད་སྙོམས་རབ་ཏུ་བཟང་ཞིང་ཤིན་ཏུ་མང་དུ་བྱུང་ངོ༌། ། དེས་དེ་དག་ལ་
སྨྲས་པ། བསོད་སྙོམས་ཀྱི་ཟས་ཀྱིས་སུའི་དབུལ་ཕོངས་པ་ཡང་ཕྱེད་པར་མི་་་
འགྱུར་གྱི། ཁྱེད་ཅག་ཉོན་མོངས་པར་བྱེད་པ་འདི་ཐོང་ཤིག ང་ཉོན་མོངས་པ་
མི་བཟོད་ན། ཁྱོད་ཀྱིས་ནོར་བསྒྲུབ་པ་ལ་འབད་པར་བྱ་བ་འདི་ནི་རིགས་སོ། །
དེ་ཅིའི་ཕྱིར་ཞེ་ན། བཀྲེས་སྐོམ་ཟན་དང་ཆུ་ཡི་ཕྱིར། ། སྔགས་བཅས་སྨན་གྱིས་
ནད་སོས་འགྱུར། ། རྒྱུན་གནས་ནོར་གྱིས་དབུལ་པོར་འགྱུར། ། ཐབས་ཀྱིས་ནོར་



བཙལ་དབུལ་བ་འདོར། ། སློབ་མ་རྣམས་ཀྱིས་སྨྲས་པ། བདག་ཅག་སྐལ་བ་ཆུང་
བས་ འདི་ཙམ་ ལས་ ལྷག་ པར་ རྡོ་ མི་ ཐོགས་ན་ ཅི་ ལྟར་ བགྱི། གཞན་ ཡང༌།
མཁན་པོ་ནོར་ཡང་བསོད་སྙོམས་བཞིན། ། གལ་ཏེ་རྙེད་པར་གྱུར་ན་ནི། ། ཁྱོད་
ཀྱིས་དབུལ་བའི་སྡུག་བསྔལ་འདི། ། དེ་ལྟར་བདག་ཅག་ག་ལ་བཟོད། །བྲམ་ཟེ་
རྣམས་ཀྱིས་ནོར་བསྒྲུབ་ཏུ། །བླང་བའི་ཐབས་ནི་རབ་ཏུ་ཆུང་། ། སྐྱེ་བོ་འདི་ཡང་
སྦྱིན་ མི་ ཡོད། ། དེ་ བས་ ཐབས་ མེད་ བདག་ ཅག་ ཕུང་། ། མཁན་ པོས་ སྨྲས་ པ།
བྲམ་ཟེ་རྣམས་ལ་ནི་ནོར་བསྒྲུབ་པའི་ཐབས་གཙུག་ལག་ལས་བྱུང་བ་གཞན་དག་
ཀྱང་ཡོད་ན། བདག་ནི་རྒས་པས་མཐུ་མེད་པར་གྱུར་ཏེ་དེ་སྒྲུབ་མི་ནུས་སོ། །
སློབ་མ་རྣམས་ཀྱིས་སྨྲས་པ། སློབ་དཔོན་བདག་ཅིག་ནི་མ་རྒས་པས་མཐུ་ཉམས་
པར་མ་གྱུར་ན། གལ་ཏེ་གཙུག་ལག་ལས་བྱུང་བའི་ཐབས་དེ་དག་བདག་ཅག་
གིས་བསྒྲུབ་ཏུ་རུང་བར་དགོངས་ན་གསུངས་ཤིག་དང་། བདག་ཅག་ལ་ཆོས་
འཆད་པའི་དྲིན་ལན་གླན་པར་བགྱིའོ། །མཁན་པོས་སྨྲས་པ། གཞོན་ཡང་སྙིང་
ལ་རྩོལ་མི་ ཕོད་པ་རྣམས་ཀྱིས་ནི་འདི་ལྟ་བུའི་ནོར་བསྒྲུབ་པར་དཀའ་མོད་ཀྱི།
འོན་ཀྱང་དེ་ལྟར་ཁྱེད་ཀྱིས་དུས་ཀྱིས་འཚུན་ན་ལེགས་ཀྱིས་ཉོན་ཅིག་ནོར་བསྒྲུབ་
པའི་རིམ་པ་གཅིག་ཡོད་པ་དེ་ཡང་གང་ཞེ་ན། བྲམ་ཟེ་རྒུད་ཚེ་རྐུ་བ་ཆོས་སུ་
འཆད། །འཇིག་རྟེན་ན་ཡང་ནོར་མེད་རྒུད་པའི་མཆོག །དེ་བས་གཞན་ནོར་མ་
མཐོང་བླང་བར་གྱིས། །འདི་དག་ཀུན་ཀྱང་བྲམ་ཟེའི་ནོར་ཡིན་ནོ། ། མངོན་སུམ་
དུ་ནི་ནོར་འཕྲོག་ནུས་གྱུར་ཀྱང༌། ། བདག་གི་གྲགས་པས་བསྲུང་བར་བྱ་དགོས་
སོ། །ཁྱེད་ཅག་ལྟ་བུས་འདི་ལྟར་བྱར་མི་རུང་། །དེ་བས་དེ་ལྟར་མ་མཐོང་བསྒྲུབ་
པར་བྱ། །དེ་ལྟར་དེས་བསྡམ་པ་གློད་པ་དང༌། སློབ་མ་དེ་དག་གིས་དེའི་ཚིག་དེ་
མི་རིགས་ཀྱང་། ། རིགས་ པ་བཞིན་དུ་དེ་ལྟར་བགྱིའོ་ཞེས་མཉན་ནས། ། བྱང་
ཆུབ་སེམས་དཔའ་འབའ་ཞིག་ནི་མ་གཏོགས་སོ། ། དེ་ལ་ རང་བཞིན་དགེ་བས་
ནི། ། དེ་ལ་རྗེས་སུ་ཡི་མི་རང༌། ། དེ་དག་གིས་ནི་མ་བརྟགས་པར། །བྱར་རུང་
བཞིན་དུ་ཁས་བླངས་སོ། །བྱང་ཆུབ་སེམས་དཔའ་ནི་ངོ་ཚ་བས་མགོ་སྨད་དེ་ཅུང་



ཟད་ཅིག་ཤུགས་ནར་ཞེས་ཕྱུང་ནས་ཅང་མི་སྨྲ་བར་འདུག་གོ །དེ་ནས་དེ་དག་གི་
མཁན་པོ་དེས་བྱང་ཆུབ་སེམས་དཔའ་དེ་ཆོ་ག་བསྟན་པ་དེ་ལ་དགའ་བར་ཡང་མ་
གྱུར། སླར་ལྡོག་པར་ཡང་མ་གྱུར་པ་མཐོང་ནས། སེམས་དཔའ་ཆེན་པོ་དེ་ལ་
ཡོན་ཏན་ཞིག་ཡོད་པར་བསམས་ནས། །འདིས་ཅི་སྩོལ་མི་ཕོད་དམ། ང་ལ་མི་
བྱམས་སམ། འོན་ཀྱང་ཆོས་ཀྱི་འདུ་ཤེས་ཀྱིས་རྐུན་པོ་བྱེད་དུ་མི་བཏུབ་བམ་སྙམ་
ནས་དེའི་རང་བཞིན་བརྟག་པའི་ཕྱིར། བྱང་ཆུབ་སེམས་དཔའ་ལ་སྨྲས་པ། ཀྱེ་
བྲམ་ཟེ་ཆེན་པོ། བྲམ་ཟེ་འདི་རྣམས་ང་རྒུད་མི་བཟོད་པས། །མི་རྣམས་དཔའ་
བོའི་ལམ་ལ་བརྟེན་པར་གྱུར། །ཁྱོད་ནི་སྤྲོ་བ་མེད་ཅིང་བླུན་པར་མངོན། །ང་རྒུད་
པས་ནི་ངེས་པར་མ་གདུངས་སོ། །ང་ཡི་སྡུག་བསྔལ་རྒྱ་ཆེར་རབ་བསྒྲགས་ཤིང༌། །
ཚིག་ཏུ་སྨྲས་པས་མ་བཅབས་བསྟན་གྱུར་ཀྱང༌། །ཁྱོད་ནི་ཇི་ལྟར་མི་བསྒྲིམ་བརྟེན་
གྱུར་ན། ། དེ་ལྟར་ཐ་མལ་བཞིན་དུ་གནས་པར་གྱུར། ། དེ་ནས་བྱང་ཆུབ་སེམས་
པས་གུས་པ་དང་བཅས་པས་ཕྱག་འཚལ་ཏེ། མཁན་པོ་ལ་སྨྲས་པ། སྡིག་པ་ཞི་
བར་གྱུར་ཅིག །བདག་ནི་མི་བྱམས་ཤིང་སྙིང་སྲ་བའི་ཕྱིར་བླ་མའི་སྡུག་བསྔལ་
གྱིས་མ་གདུངས་ཏེ། འདི་ལྟར་མ་མཆིས་པ་མ་ལགས་ཀྱིས། མཁན་པོས་བསྟན་
པའི་རིམ་པ་འདི་མི་སྲིད་པའི་ཕྱིར་འདི་ལྟར་མཆིས་སོ། ། སུས་ཀྱང་མ་མཐོང་བར་
སྡིག་པ་སྤྱད་དུ་རུང་བ་ནི་གང་ཡང་མ་མཆིས་སོ། །དེ་ཅིའི་ཕྱིར་ཞེ་ན། དབེན་པ་
ནི་མི་སྲིད་པའི་སླད་དུའོ། ། སྡིག་པའི་ལས་རྣམས་བྱེད་པ་ན། །འཇིག་རྟེན་ན་ནི་
དབེན་པ་མེད། །མི་སྣང་བ་ཡི་འབྱུང་པོ་རྣམས། །མི་རྣམས་ལ་ནི་ལྟ་བར་བྱེད། །
ལྷ་ཡི་སྤྱན་ནི་ཕྱེ་བ་ཡིས། །ཐུབ་པ་བདག་ཉིད་སྦྱངས་པ་རྣམས། །དེ་ཡིས་མ་མཐོང་
དབེན་ སྙམ་ནས། ། བྱིས་པ་སྡིག་པ་སྤྱོད་ལ་འཇུག ། བདག་གིས་གང་ནའང་
བསྟོད་པ་ནི། །ཅུང་ཟད་མཆིས་པར་མ་མཐོང་ངོ༌། །གང་ན་གཞན་དག་མི་སྣང་
བ། །དེ་ནི་བདག་གིས་སྟོང་མ་ལགས། ། ཉེས་བྱས་གཞན་གྱིས་མཐོང་བ་དང༌། །
གང་ཡང་བདག་གིས་མཐོང་བ་དག །བདག་གིས་མཐོང་བ་གང་ཡིན་པ། །དེ་ནི་
ལེགས་པར་མཐོང་བ་ཡིན། །བདག་གི་དགོས་པས་ཡིད་ནི་གཡེངས་གྱུར་ཕྱིར། །ཕ་



རོལ་སྤྱོད་པས་གཞན་གྱིས་མི་མཐོང་སྲིད། ། བདག་ནི་ཆགས་པས་རྩེ་གཅིག་ཡིད་
གྱུར་ཕྱིར། །སྡིག་པ་བྱེད་པ་ངེས་པར་རིགས་པར་གྱུར། །དེ་ཡི་སླད་དུ་བདག་ནི་དེ་
ལྟར་མཆིས་པར་མ་གྱུར་ཏོ། །དེ་ནས་བྱང་ཆུབ་སེམས་པས་མཁན་པོའི་ཡིད་དགའ་
བར་རིག་ནས། ཡང་སྨྲས་པ། ཁྱོད་ནི་དེ་ལྟར་ནོར་གྱི་ཕྱིར་ཞུགས་ པར། །
བདག་གི་ཚིག་ལ་ངེས་པར་མི་འཛིན་ཏོ། །སྐྱོན་དང་ཡོན་ཏན་བྱེ་བྲག་ཤེས་གྱུར་
པ། །སུ་ཞིག་ནོར་ཕྱིར་ཡོན་ཏན་ཆུད་གསོན་བྱེད། །ལྷ་དབང་ཕྱིར་ཡང་ངོ་ཚ་བོར་
ནས་ནི། །ཡིད་ལ་ཆོས་དང་འགལ་བར་བྱེད་པ་ལས། །གྱོ་མོའི་སྣོད་ཐོགས་གོས་
ངན་གོན་ནས་ནི། །དགྲ་ཡི་ཁྱིམ་ན་འབྱོར་པ་བསློང་ཡང་བླ། །དེ་ནས་དེའི་མཁན་
པོ་སྙིང་རབ་ཏུ་དགའ་ཞིང་ཡ་མཚན་དུ་གྱུར་ནས་སྟན་ལས་ལངས་ཏེ། དེ་ལ་ལག་
པས་འཁྱུད་ནས་སྨྲས་པ། བུ་ལེགས་སོ་ལེགས་སོ་བྲམ་ཟེ་ཆེན་པོ་ལེགས་སོ། །ཁྱོད་
ཀྱི་ཤེས་རབ་རབ་ཏུ་ཞི་བས་བརྒྱན་པ་འདི་ལ་དོན་དེ་རིགས་སོ། །བྱིས་པ་རྣམས་ནི་
མཚན་མ་ཅུང་ཟད་ལ། །བརྟེན་ནས་རང་གི་ཆོས་ལམ་འདོར་བར་བྱེད། ། དཀའ་
ཐུབ་ ཐོབ་དང་ཤེས་པའི་ནོར་ལྡན་པ། །དགེ་བ་རྣམས་ནི་ཕོངས་ཀྱང་མི་འགྱུར་
རོ། །ཁྱོད་ཀྱིས་རང་རིགས་དྲི་མེད་བརྒྱན་པ་འདི། ། སྟོན་ཟླ་ཤར་བས་ནམ་མཁའ་
བརྒྱན་པ་བཞིན། །ཁྱོད་ཀྱི་ཐོས་པ་རྣམས་ནི་དོན་དང་ལྡན། །ང་ཡིས་འབད་པའི་
ནོར་ཡང་ལེགས་པར་འབྱུང་། ། དེ་བས་ན་སྐྱེས་བུ་དམ་པ་རྣམས་ནི། དེ་ལྟར་
བདག་ངོ་ཚ་བ་ཉིད་ཀྱི་སྤྱོད་ཡུལ་གྱིས་དུས་ལས་འདའ་བར་མི་བྱེད་དོ། ། དེ་བཞིན་
དུ་འཕགས་པ་རྣམས་ཀྱིས་ཀྱང་ངོ་ཚ་ཤེས་པའི་སྟོབས་དང་ལྡན་པར་བྱ་བ་རིགས་
སོ། །དེ་བཞིན་དུ་འཕགས་པ་ཉན་ཐོས་རྣམས་ནི་ངོ་ཚ་ཤེས་པའི་འོབས་ཀྱིས་བསྐོར་
བས་མི་དགེ་བ་རབ་ཏུ་སྤོང་བར་འགྱུར་རོ། །ཞེས་བྱ་བ་ལ་སོགས་པ་ངོ་ཚ་ཤེས་པའི་
བསྔགས་པ་དང་ལྡན་པའི་མདོ་སྡེ་དང་འཇིག་རྟེན་ལ་དབང་བྱེད་པའི་མདོ་སྡེ་དག་
ལ་ཡང་སྦྱར་བར་བྱའོ། །བྲམ་ཟེར་སྐྱེས་པའི་རབས་ཏེ་བཅུ་གཉིས་པའོ། ། ། །
༡ ལ་ཡི་ ད ན
ལ
་
21:|: གང་



ཙ བཅུ་གསུམ་པ། མྱོས་བྱེད་མའི་སྐྱེས་པའི་རབས། ཡང་ན་
༈ སྐྱེས་བུ་དམ་པ་རྣམས་ནི་བདག་རང་སྲན་ཐུབ་པས་བརྟན་པའི་ཕྱིར་སྡུག་
བསྔལ་མི་བཟད་པས་གདུངས་ཀྱང་ལམ་ངན་པར་འཇུག་པར་མི་འགྱུར་རོ། །དེ་
ཡང་འདི་ལྟར་བྱང་ཆུབ་སེམས་དཔའ་བདེན་པ་དང་གཏོང་བ་དང་། ཉེ་བར་ཞི་
བ་དང༌། ཤེས་རབ་ལ་སོགས་པའི་ཡོན་ཏན་ཁྱད་པར་ཅན་རྣམས་ཀྱིས་འཇིག་
རྟེན་ལ་ཕན་པར་བརྩོན་པ་དེ། རེ་ཞིག་ཅིག་ཡུལ་ཤི་བི་པ་རྣམས་ཀྱི་རྒྱལ་པོར་གྱུར་
ཏོ། ། ཞེས་གྲགས་སོ། །ཆོས་དང་འདུལ་བ་ལས་མངོན་སུམ་དུ་གྱུར་པ་བཞིན་སྐྱེ་
དགུ་རྣམས་ལ་ཕ་དང་འདྲ་བར་ཕན་འདོགས་ནུས་པར་གྱུར་ཏོ། །ཉེས་པ་སྤྱོད་ལས་
རྣམ་པར་བཟློག་པ་དང་། །ཡོན་ཏན་འཕེལ་བ་རབ་ཏུ་དགོངས་པའི་ཕྱིར། ། རྒྱལ་
པོ་དེས་ནི་ཕ་ཡིས་བུ་དག་བཞིན། །འཇིག་རྟེན་གཉིས་ཀར་མི་རྣམས་དགའ་བར་
འགྱུར། །ནང་གི་མི་དང་ཕྱི་མི་འདྲ་བར་སྙོམས། །དེ་ཡི་བཀའ་ཁྲིམས་ཆོས་དང་
རྗེས་སུ་མཐུན། །སྐྱེ་བོའི་ཆོས་མིར་ལམ་ནི་བསྒྲིབས་ནས་སུ། །མཐོ་རིས་ལམ་ནི་
ཐེམ་ སྐས་རིམ་པ་བཞིན། །འཇིག་རྟེན་ཕན་པ་ཆོས་ལྡན་དེ་མཐོང་ནས། ། མི་་་
རྣམས་སྐྱོང་བ་ཆོས་རྣམས་འབའ་ཞིག་སྤྱོད། ། རྣམ་པ་ཀུན་ཏུ་ཆོས་ཀྱི་ལམ་ལ་་་
དགའ། ། གཞན་གྱི་ཆོས་ལ་གནོད་བྱས་ཡོངས་མི་བཟོད། ། རྒྱལ་པོ་ཆེན་པོ་དེའི་
བློན་པོ་ཆེན་པོའི་བུ་མོ་ཞིག་དཔལ་མོ་གཟུགས་དང་ལྡན་པ་བཞིན། དགའ་བ་
མངོན་སུམ་གྱུར་པ་བཞིན། ལྷའི་བུ་མོ་བཞིན་གཟུགས་དང་གཟི་མདངས་མཆོག་
དང་ལྡན་པ། བལྟ་ན་སྡུག་པ། བུད་མེད་རིན་པོ་ཆེ་རབ་ཏུ་བཀུར་བ་ཞིག་ཡོད་
པར་གྱུར་ཏོ། །འདོད་ཆགས་མ་བྲལ་བས་ནི་དེ་ཡི་ལུས། །ཇི་སྲིད་མཐོང་བར་གྱུར།
པ་དེ་སྲིད་དུ། །དེ་ཡི་གཟུགས་དང་ཡོན་ཏན་རྣམས་ལ་ཆགས། །དེ་ཡི་ལྟ་བ་བཟློག་
པར་ཡོང་མི་ནུས། །དེ་བས་ན་གཉེན་རྣམས་ཀྱིས་ཀྱང༌། དེའི་མིང་མྱོས་བྱེད་མ་
ཞེས་བཏགས་སོ། །དེ་ནས་དེའི་ཕས་རྒྱལ་པོ་ལ་གསོལ་པ། ། ལྷ་ཁྱེད་ཀྱི་ཡུལ་དུ་
བུད་མེད་རིན་པོ་ཆེ་ཞིག་བྱུང་བར་གྱུར་ན། ཕྱག་ཏུ་བཞེས་སམ་མི་བཞེས་པ་ལྷ་
92



ཉིད་མཁྱེན་ཏོ་ཞེས་གསོལ་ཏོ། །དེ་ནས་རྒྱལ་པོ་དེས་བུད་མེད་ཀྱི་མཚན་ཉིད་ལ་
མཁས་པའི་བྲམ་ཟེ་རྣམས་ལ་འདི་ཅི་ལ་འོས་པ་ཡིན་ནམ་མ་ཡིན་ཁྱེད་ཀྱིས་ལྟོས་ཤིག་
ཅེས་བཀའ་སྩལ་ཏོ། །དེ་ནས་བུ་མོ་དེའི་ཕས་བྲམ་ཟེ་དེ་དག་རང་གི་ཁྱིམ་དུ་ཕྱིན་
ནས་མྱོས་བྱེད་མ་ལ། བཟོང་མོ་ཁྱོད་རང་གིས་བྲམ་ཟེ་རྣམས་ལ་ཁ་ཟས་དྲངས་ཤིག་
ཅེས་སྨྲས་པ་དང༌། བུ་མོ་དེས་དེ་བཞིན་དུ་བགྱིའོ་ཞེས་མཉན་ནས། ། བྲམ་ཟེ་
རྣམས་ལ་གོ་རིམས་བཞིན་དུ་ཁ་ཟས་དྲངས་སོ། ། དེ་ནས་བྲམ་ཟེ་དེ་དག་དེའི་
གདོང་དུ་མིག་མི་འཛུམས་པར་ལྟ། འདོད་ཆགས་ཀྱིས་ནི་བརྟེན་པ་ཉམས་པར་
གྱུར། །མིག་དང་ཡིད་ལ་དབང་ཡང་མེད་པར་གྱུར། །འདོད་པས་མྱོས་ནས་འདུ་
ཤེས་ཉམས་པར་གྱུར། །གང་གི་ཚེ་བརྟན་ཅིང་མི་གཡོ་བར་འཁོད་པར་ཡང་གནས་
མ་ནུས་པར་གྱུར་པ་དེའི་ཚེ། །ཁ་ཟས་བཟའ་བ་ལྟ་ག་ལ་ནུས་ཏེ། དེ་ནས་ཁྱིམ་
བདག་དེས་རང་གི་བུ་མོ་དེ་དག་གི་མིག་ལམ་དུ་མི་སྣང་བར་བྱས་ཏེ། བདག་ཉིད་
ཀྱིས་བྲམ་ཟེ་རྣམས་ལ་ཁ་ཟས་བྱིན་ཏེ་སླར་གྱེས་སོ། །དེ་ནས་དེ་དག་གིས་བསམས་
པ། འདི་ནི་བཅོས་མའི་གཟུགས་ཡིན་ནོ། །བུ་མོ་འདིའི་གཟུགས་བྱད་ནི་ཡིད་
འཕྲོག་པར་བྱེད་པ་ཞིག་གོ །འདི་ནི་རྒྱལ་པོས་གཟིགས་པར་བྱ་བ་ཡང་མི་རིགས་
ན། བཙུན་མོ་འབུལ་དུ་ལྟ་ག་ལ་རུང༌། འདི་བྱེད་བཞིན་བཟང་ཆེས་པས་
གདོན་མི་ཟ་བར་རྒྱལ་པོ་དེ་སེམས་མྱོས་ནས་ཆོས་དང་སྲིད་ཀྱི་དོན་བསྒྲུབ་པ་ལ་
གཡེལ་བར་འགྱུར་ཞིང༌། རྒྱལ་པོའི་དོན་བསྒྲུབ་རྒྱུ་དུས་ལས་ཡོལ་བས་འབངས་
རྣམས་ལ་ཕན་པ་དང༌། ། བདེ་བའི་ལམ་ཚད་དེ་འདིས་ཕུང་བར་འགྱུར་རོ། །འདི་
ནི་མཐོང་བར་གྱུར་པ་ཙམ་གྱིས་ཀྱང་། །དྲང་སྲོང་རྣམས་ལའང་དངོས་གྲུབ་གེགས་
གྱུར་ན། །འདོད་ཆགས་ཅན་གྱི་མིག་ལ་ལང་ཚོར་ལྡན། ། རྒྱལ་པོ་བདེ་བར་གནས་
པ་སྨོས་ཅི་དགོས། །དེ་བས་ན་ད་ནི་དུས་ལ་བབ་བོ་སྙམ་ནས། སྐབས་ཤིག་ཏུ་
རྒྱལ་པོའི་སྤྱན་སྔར་ སོང་ སྟེ། རྒྱལ་ པོ་ ཆེན་ པོ་བུ་མོ་དེ་བདག་ གིས་ མཐོང་ སྟེ།
དེའི་བྱད་གཟུགས་ནི་རབ་ཏུ་བཟང་ལ་མཚན་ངན་ཏེ། དཔལ་དང་མི་ལྡན་པ་
ཞིག་ལགས་པས། རྒྱལ་པོས་གཟིགས་སུ་མི་རུང་ན། ། ཁབ་ཏུ་བགྱིད་ལྟ་ག་ལ་



རུང༌། ། སྨད་པའི་བུད་མེད་ཁྱིམ་ནི་གཉིས་ཀར་ཡང་། ། གྲགས་པ་དང་ནི་འབྱོར་པ་
མེད་པར་བྱེད། ། མཚན་མོའི་ཟླ་བ་སྤྲིན་རུམ་ནུབ་པ་ནི། ། གནམ་ སའི་བྱེ་བྲག་
མཛེས་པ་མེད་པ་བཞིན། ། རྒྱལ་པོས་དེའི་དོན་ཐོས་ནས་བུ་མོ་དེ་མཚན་ངན་ཞེས་
གྲགས་པས། ངའི་རིགས་དང་མཐུན་པ་མ་ཡིན་ནོ་སྙམ་ནས་དེ་ལ་ཆགས་པ་མེད་
པར་གྱུར་ཏོ། །རྒྱལ་པོས་མི་བཞེད་པར་ཤེས་ནས། ཁྱིམ་བདག་དེའི་བུ་མོ་དེ་རྒྱལ་
པོ་དེ་ཉིད་ཀྱི་བློན་པོ་ཞིག་ལ་བྱིན་ནོ། །དེ་ནས་རེ་ཞིག་ཅིག་རྒྱལ་པོ་དེ་མཐར་གྱིས་
རང་གི་གྲོང་ཁྱེར་ན་མེ་ཏོག་ཀུ་མུ་ཏའི་དགའ་སྟོན་བཟང་པོ་བྱུང་བ་ལ་ལྟ་བར་
འདོད་ནས་ཤིང་རྟ་མཆོག་ལ་ཞོན་ཏེ་གྲོང་ཁྱེར་གྱི་ལམ་པོ་ཆེ་སྲོང་དང་ཚོང་ཁང་
ཐམས་ ཅད་ ཕྱག་ དར་ བྱས་ ཤིང༌ ཆག་ ཆག་ གདབ་ པ་ དང༌། །གདུགས་ དང༌།
རྒྱལ་མཚན་དང༌། བ་དན་བསྒྲེང་བ། – སའི་སྟེང་ཐོག་དག་མེ་ཏོག་སིལ་མས་
བཀྲམ་པ་གླུ་གར་དང་བཞད་གད་དང་། རྩེད་མོ་དང་སིལ་སྙན་སྒྲོགས་པ། | མེ་
ཏོག་དང༌།། / གདུགས་དང༌། རྒྱལ་མཚན་དང༌། སྤོས་དང༌། ཕྱེ་མ་དང་།
གོས་དང༌། ཕྲེང་བ་དང༌། ཁྲུས་དང༌། བྱུག་སྤོས་ཀྱི་བསུང་ཞིམ་པོའི་ངད་
ལྡང་བ། ཚོང་ཟོང་བཟང་བ་རྣམ་པ་མང་པོ་བཀྲམ་པ། གྲོང་ཁྱེར་གྱི་མི་དེར་
ཞིང་དགའ་ལ་ཆས་རབ་ཏུ་བཟང་བ་རྣམས་ཀྱིས་གང་བའི་གྲོང་ཁྱེར་མཆོག་གི་ནང་
ནས་སོང་སོང་བ་ལས། བློན་པོ་དེའི་ཁྱིམ་དང་ཉེ་བ་ཞིག་ཏུ་ཕྱིན་པ་དང༌། དེ་
ནས་མྱོས་བྱེད་མིས་བསམས་པ། བདག་ནི་རྒྱལ་པོ་འདིས་མཚན་ངན་ཞེས་ས་
བཏགས་ནས་སྤོངས་སོ་སྙམ་སྟེ། སྙིང་ན་བཞིན་དུ་རྒྱལ་པོ་ལ་ལྟ་འདོད་པ་འདྲ་
བར་བྱས་ནས་ལུས་བྱད་མཛེས་པར་བསྟན་ནས། སྤྲིན་གྱི་སྟེང་ན་གློག་འགྱུ་བ་
བཞིན་དུ། ཡང་ཐོག་གི་སྟེང་ན་རབ་ཏུ་གསལ་བར་སྣང་བར་བྱས་ཏེ་འདུག་གོ།
ད་ བདག་ ལྟ་ བུ་ མཚན་ ངན་ པ་ མཐོང་ན། འདིའི་དྲན་ པ་ རྣམ་ པར་ གཡོ་ བ།
བདག་རང་གིས་འཛིན་ནུས་སམ་མི་ནུས་ལྟའོ་སྙམ་མོ། །དེ་ནས་རྒྱལ་པོ་དེས་གྲོང་
ཁྱེར་མཆོག་བརྒྱན་པ་ལ་བལྟས་པ་ལས། བུ་མོ་དེ་མིག་སྔ་ན་འདུག་པ་མཐོང་བར་
གྱུར་ཏོ། །དེ་ནས་རྒྱལ་པོ་དེས། ཕོ་བྲང་སྟེང་དུ་ན་ཆུང་བཟང་མོ་ཡི། ། ལུས་
94



བཟང་ཆེས་པ་ཚིམ་པར་མཐོང་གྱུར་ཅིང་། །ཆོས་ལམ་རྗེས་སུ་དགའ་བས་མ་འཕྱར་
ལ། །དབང་པོ་དུལ་བར་བྱེད་ལ་བརྩོན་གྱུར་ཅིང་། །བརྟེན་པའི་ཡོན་ཏན་ཆེ་ལ་ངོ་
ཚ་ཤེས། །གཞན་གྱི་བུད་མེད་ལྟ་ལ་མ་སྨོས་ཀྱང༌། །འདོད་ཆགས་ལངས་ཤིང་ཡ་
མཚན་ཆེར་གྱུར་ནས། །བུད་མེད་དེ་ལ་མིག་གིས་རིང་ཞིག་བལྟས། །འདི་ཅི་ཀུ་མུ་
ཏ་ཡིན་ནམ། །འོན་ཏེ་ཁྱིམ་འདིའི་ལྷ་ཡིན་ནམ། ། ལྷའམ་ལྷ་མིན་ཆུང་མ་ཡིན། །
འདི་ནི་མི་ལུས་མ་ཡིན་ནོ། །སྙམ་ནས། །རྒྱལ་པོས་དེ་ལྟར་དཔྱད་དཔྱོད་ནས་དེ་ལ་
བལྟས་པས་ཚིམ་པར་མ་གྱུར་བཞིན་དུ། ཤིང་རྟ་དེ་ཕྱོགས་དེ་ནས་ཐལ་བྱུང་དུ་
བྱེད་པ་དང་ཡིད་ལ་མི་འབབ་པར་གྱུར་ཏེ། དེ་ནས་རྒྱལ་པོ་དེ་སྙིང་སྟོར་བ་བཞིན།
དུ་དེ་ལ་སེམས་རྩེ་གཅིག་ཏུ་གྱུར་ཞིང་བདག་གི་གནས་སུ་ཕྱིན་པ་དང་། འདོད་
ཆགས་ཀྱིས་བརྟེན་པ་མེད་པར་གྱུར་པ་དང༌། ཁ་ལོ་སྒྱུར་བ་རབ་ཏུ་དགའ་བ་ཞེས་
བྱ་བ་ལ་གསང་སྟེ་སྨྲས་པ། ཕྱིར་དཀར་པོས་བསྐོར་བ་ཡི། ། ཁྱིམ་དེ་སུའི་ཡིན་
ཁྱོད་ཤེས་སམ། ། སྤྲིན་དཀར་སྟེང་ན་ གློག་བཞིན་དུ། །དེ་ན་མཛེས་པ་ སུ་ཞིག་
ཡིན། །ཁ་ལོ་སྒྱུར་བས་སྨྲས་པ། ལྷ་ཉིད་ཀྱི་བློན་པོ་ཨ་བྷི་པ་ར་ཀ་ཞེས་བགྱི་བ་ཞིག་
མཆིས་ཏེ། ཁྱིམ་དེ་ནི་དེའི་ལགས་སོ། ། བུ་མོ་དེ་ཡང་དེ་ཉིད་ཀྱི་མཆིས་འབྲང་
ལགས་ཏེ། ཀི་རཱི་ཏ་བཱ་ཏཱ་ཞེས་བགྱི་བའི་བུ་མོ་མྱོས་བྱེད་མ་ཞེས་བགྱི་བ་ལགས་
སོ། །རྒྱལ་པོ་དེས་དེ་སྐད་ཅེས་ཐོས་ནས། གཞན་གྱི་ཆུང་མ་ཡིན་ནོ་སྙམ་སྟེ་རེ་
ཐག་ཆད་ནས་སེམས་ཁོང་དུ་ཆུད་ནས་མིག་རྩ་དང་མདངས་ཉམས་ཤིང་ཤུགས་
ནར་གྱིས་ཕྱུང་ནས། དེ་ལ་སེམས་ཆགས་བཞིན་དུ་དལ་བུས་བདག་རང་ལ་སྨྲས་
པ། ། ཨེ་མའོ་འདི་མིང་འདི་ལྟར་བཏགས་པ་ནི། ། དོན་དང་རྗེས་སུ་མཐུན་ཞིང་
ཚིག་ཀྱང་སྙན། །འཛུམ་པའི་མདངས་དཀར་མྱོས་བྱེད་མ་ཞེས་པ། །འདི་ལྟར་
བདག་ནི་མྱོས་པ་བཞིན་དུ་བྱེད། །དེ་ནི་བཞེད་པར་བདག་འདོད་ན། ། སེམས་
ཀྱིས་མཐོང་བ་བཞིན་དུ་གྱུར། །བདག་གི་སེམས་ནི་དེ་ལ་གནས། ། སེམས་ནི་དེ་ཡི་
དབང་དུ་གྱུར། ། གཞན་གྱི་ཆུང་མ་ཡིན་པ་ལ། །བདག་ཀྱང་དེ་ལྟར་མི་བརྟེན་
པར། །དེ་ནི་མྱོས་ཏེ་ངོ་ཚ་དང༌། །བྲལ་བ་བཞིན་དུ་གཉིད་དང་བྲལ། །དེ་ཡི་ལུས་
95



བཟང་ཆས་ཤིང་འགྲེང་དང་ལྡན་པ་ལ། །ཆགས་པས་རྩེ་གཅིག་ཡིད་དུ་གྱུར་ཞིང་
འདུག་པའི་ཚེ། ། དོན་སྒྲུབ་གོ་རིམས་སྒྲོན་པའི་ཆབ་ཚོད་སྒྲ་གྲགས་པའི། ། ཆབ་
ཚོད་དེ་ནི་ང་ཡི་སེམས་ལ་ཞེ་སྡང་ལྡང་། །དེ་ལྟར་རྒྱལ་པོ་དེ་འདོད་པས་མྱོས་པའི་
མཐུ་བརྟེན་པ་ནི་ཉམས། །བདག་རང་གིས་བརྣག་སྟེ་བོར་ཡང་མདངས་ནི་སེར་
སྐུར་གྱུར་ཅིང་ལུས་ཀྱང་ཤ་བྲི་སྲབ་མོར་གྱུར། སེམས་ཁོང་དུ་ཆུད་ཅིང་ཤུགས་
ནར་གྱིས་ཕྱུང་བ་ལ། གླལ་བ་ཡང་དང་ཡང་དུ་ནི་བྱུང༌། འདོད་ཆགས་ཀྱིས་
མྱོས་པར་གྱུར་པའི་རྣམ་པ་ནི་རབ་ཏུ་མངོན་པར་གྱུར་ཏོ། །བརྟན་པ་ཆེན་པོས་
བརྣགས་ཤིང་བསྒྲིམས་བྱས་ཀྱང༌། ། རྒྱལ་པོ་དེ་ཡི་ཡིད་ནི་གྱུར་བ་དེ། ། སེམས་ཁོང་
ཆུད་པའི་མིག་དང་བཞིན་མདངས་དང་། །ཤ་བྲི་སྲབ་མོར་གྱུར་པས་རབ་ཏུ་མངོན་
པར་གྱུར། །དེ་ནས་བློན་པོ་ཨ་བྷི་པ་ར་ཀ་བརྡ་དང་མཚན་མ་ལ་མཁས་པ་དེས།
རྒྱལ་པོ་དེ་དེ་ལྟར་གྱུར་པར་ཤེས་ནས་སྙིང་ཉེ་བས་རྒྱལ་པོ་མ་རུང་བར་གྱུར་དུ་
དོགས་པ་དང་། ། འདོད་ཆགས་ཀྱང་མཐུ་ཆེ་བར་ཤེས་ནས་རྒྱལ་པོ་ལ་ཞུས་ཏེ།
ནང་དུ་མཆིས་པར་གནང་བ་དང༌། ། དབེན་པར་གསང་སྟེ་གསོལ་པ། ད་ནང་
བདག་ནི་ལྷ་མཆོད་བགྱིས་པའི་ཚེ། །གནོད་སྦྱིན་ཞིག་གིས་མངོན་སུམ་མཆིས་ནས་
སུ། ། མྱོས་བྱེད་མ་ལ་རྒྱལ་པོའི་ཐུགས་ཆགས་པ། ། ཁྱོད་ཀྱིས་མི་ ཤེས་ སམ་ཞེས་
བདག་ལ་མཆིས། །དེ་སྐད་སྨྲས་ནས་མོད་ལ་མི་སྣང་གྱུར། །བདག་ནི་རྟོག་པ་སྐྱེས་
ནས་འདིར་མཆིས་ལགས། ། དེ་ལྟར་མེད་ན་ལྷ་གཅིག་འདི་ལྟ་བུ། ། ཅི་ཡི་སླད་དུ་
བདག་ལ་བཀའ་མི་སྩལ། ། དེ་བས་ན་ལྷ་བདག་ལ་ཐུགས་བརྩེ་བའི་སླད་དུ། བུ་
མོ་འདི་ཕྱག་ཏུ་བཞེས་པར་རིགས་སོ། །དེ་ནས་རྒྱལ་པོ་དེ་ལྟས་ཀྱིས་བསྐུལ་བས་ངོ་
ཚ་སྟེ། མགོ་སྨད་ནས་འདོད་ཆགས་ཀྱི་དབང་དུ་གྱུར་ཀྱང༌། ཆོས་ལ་སེམས་
རབ་ ཏུ་གོམས་པའི་ཕྱིར་བརྟེན་པ་ཉམས་པར་མི་འདོད་པའི་ཚིག་རབ་ཏུ་གསལ་
བས་དེ་ལ་སྨྲས་པ། དེ་ནི་མི་རིགས་སོ། ། དེ་ཅིའི་ཕྱིར་ཞེ་ན། བསོད་ནམས་
ཉམས་གྱུར་བདག་ཀྱང་མི་འཆི་མིན། ། བདག་གི་སྡིག་འདིའང་གཞན་གྱིས་ཤེས་
པར་འགྱུར། །དེ་དང་བྲལ་བས་འགྱོད་པར་འགྱུར་བའི་མེས། །ཁྱོད་ཀྱི་སེམས་ཀྱང་



རྩྭ་བཞིན་བསྲེག་པར་འགྱུར། །འཇིག་རྟེན་འདི་དང་ཕ་རོལ་གཉིས་ཀ་ལ། །བདག་
ཅག་གཉིས་ལ་དེ་ལྟར་གནོད་པའི་ལས། །གང་ཕྱིར་མི་མཁས་བསྟེན་པར་བྱེད་གྱུར་
པ། །དེ་ཕྱིར་མཁས་པས་བསྟེན་པར་ཡོང་མི་བྱེད། ། ཨ་བྷི་པ་ར་ཀས་སྨྲས་པ། ལྷ་
ཆོས་དང་འགལ་བར་དོགས་པ་མི་མཛད་དུ་གསོལ། ། སྦྱིན་པ་བགྱིད་པའི་གྲོགས་
བགྱིད་པས། །ཁྱོད་ལ་བསོད་ནམས་ཉིད་དུ་འགྱུར། །དེ་ནི་བདག་ལས་མ་བཞེས་
ན། །སྦྱིན་ལ་གེགས་པས་ཆོས་མིན་འགྱུར། །ལྷ་ལས་བཀའ་མཆིད་ངན་པའི་སྐབས་
ཀྱང་མ་མཐོང་ངོ༌། །དེ་ཅིའི་སླད་དུ་ཞེ་ན། འོ་སྐོལ་གཉིས་ལས་མ་གཏོགས་པ། །
གཞན་ནི་སུ་ཞིག་འདི་ཤེས་འགྱུར། ། དེ་བས་མི་ཡིས་ཁྲེལ་གྱུར་པའི། །ཐུགས་ལ་
དགོངས་པ་མ་མཛད་ཅིག ། དེ་ལྟར་བགྱིས་ན་བདག་ལ་ཕན་ཡོན་བཏགས་པར་
འགྱུར་གྱི་གནོད་པར་ནི་མི་འགྱུར་རོ། ། རྗེ་ཡི་དོན་དུ་སྤྱད་པས་མགུ་བ་ཡིས། །
སེམས་ལ་ཁྱབ་པར་གྱུར་ན་ག་ལ་གནོད། ། དེ་བས་ཐུགས་ལ་བཞེས་པ་དོན་བཅས་
མཛོད། ། བདག་ལ་གནོད་པར་དོགས་པ་ཁྱོད་མ་མཛད། ། རྒྱལ་པོས་སྨྲས་པ། །
སྡིག་པ་ཞི་བར་གྱུར་ཅིག ང་ལ་རབ་ཏུ་བྱམས་པའི་ཕྱིར། ། ཁྱོད་ཀྱིས་དེ་ནི་མ་
བརྟགས་སོ། ། འདི་ལྟར་སྤྱིན་པ་ཐམས་ཅད་དུ། ། ཆོས་བསྒྲུབ་པ་ཡི་ གྲོགས་ མ་་་
ཡིན། །རབ་ཏུ་བྱམས་པས་ང་ཡི་ཕྱིར། །སྲོག་ཀྱང་ཕངས་པར་མི་ལྟ་བར། །གཉེན་
པས་ལྷག་པ་དེ་ལྟ་བུའི། ། གྲོགས་པོའི་ཆུང་མ་གྲོགས་མོ་ཡིན། ། དེ་བས་ན་དེ་ལྟ་བུ་
བྱེད་དུ་བཅུག་པ་མི་རིགས་སོ། །གང་ཡང་འདི་གཞན་སུས་ཀྱང་ཤེས་པར་མི་འགྱུར་
རོ། །ཞེས་ཟེར་བ་དེ་ཡང༌། འདི་ཅི་སྡིག་ཏུ་མི་འགྱུར་རམ། མ་མཐོང་བར་ནི་
སྡིག་པ་བྱས་པ་དག །དུག་ཟོས་བཞིན་དུ་བདེ་བར་ཅི་ལྟར་འགྱུར། །ལྷ་དང་རྣལ་
འབྱོར་ཅན་གྱི་མིག་དག་ནི། །རྣམ་དག་མིག་གིས་མི་མཐོང་མི་སྲིད་དོ། །གཞན་
ཡང་། དེ་ནི་ཁྱོད་ལ་མི་ཕོངས་ཞེའམ། ། དེ་ནི་བཏང་མ་ ཐོག་ ཏུ་ཡང་། ། སྡུག་
བསྔལ་འབྱུང་བར་མི་འགྱུར་ཞེས། ། སུ་ཞིག་དེ་ལ་ཡིད་ཆེས་འགྱུར། ། ཨ་བྷི་པ་ར་
ཀས་སྨྲས་པ། བདག་ནི་བུ་སྨད་བཅས་པ་འབངས། ། ཁྱོད་ནི་བདག་གི་རྗེ་དང་
ལྷ། །དེ་བས་བྲན་མོ་འདི་ལྟ་ལ། །ཆོས་དང་འགལ་བ་ཅི་ཞིག་མཆིས། །འདི་བདག་



ལ་ཕོངས་ཞེས་བགྱི་བ་དེ་ཡང་། ཕངས་ན་ཕངས་སུ་བས་མོད། འདི་ནི་བདག་
ལ་ཕངས་པ་ལགས་མོད་ཀྱི། །དེ་ཡི་སླད་དུ་འདི་ནི་ཁྱོད་ལ་འབུལ། །ཕངས་པ་བྱིན་
ན་ཚེ་རབས་ཕྱི་མ་ལ། །རབ་ཏུ་དགའ་ཞིང་ཕངས་པ་ཐོབ་པར་འགྱུར། །ལྷ་དེ་བས་
ན་འདི་བཞེས་སུ་གསོལ། རྒྱལ་པོས་སྨྲས་པ། དེ་ལྟར་བྱར་མི་རུང་གིས། དེ་
སྐད་མ་ཟེར་ཅིག ཅིའི་ཕྱིར་ཞེ་ན། ཆོས་སྤྱོད་པ་ལས་དཔལ་ནི་ཐོབ་གྱུར་ན། །
དེ་ཉིད་ལ་ཡང་གནོད་པར་བྱེད་པ་བས། །བདག་ནི་མཚོན་ཆ་རྣོན་པོས་བཏབ་
པའམ། ། མེ་སྟག་འཕྲོ་བའི་མེ་ནང་ཞུགས་ཀྱང་བླ། ། ཨ་བྷི་ པ་ར་ཀས་ སྨྲས་པ།
གལ་ཏེ་འདི་གཞན་གྱི་ཕྱིར་འབྲང་ལགས་པའི་སླད་དུ། ལྷ་མི་བཞེས་ན་ཡང་འདི་
སྐྱེ་བོ་ཐམས་ཅད་ཀྱི་བཏུད་དུ་རུང་བ་སྨད་འཚོང་མའི་ཚུལ་འཛིན་དུ་འཚལ་ལོ། །
དེ་ བས་ ལྷ་ འདི་ བཞེས་ སུ་ གསོལ། རྒྱལ་ པོས་ སྨྲས་ པ། ཁྱོད་ མྱོས་ སམ་ ཅི།
སྐྱོན་མེད་ཆུང་མ་བོར་ན་ནི། །ང་ཡི་ཆད་པས་བཅད་ཏ་རེ། ། སྨད་པའི་གནས་སུ་
ཁྱོད་གྱུར་ན། །འདི་དང་ཕ་རོལ་བསྲེག་པར་འགྱུར། །དེ་བས་ན་བྱར་མི་རུང་བ་ལ།
ཡུས་མ་ཆེ་བར་རིགས་པ་ལ་དགའ་བར་གྱིས་ཤིག ཨ་བྷི་ པ་ ར་ ཀས་ སྨྲས་པ།
ཁྱོད་ལ་བདེ་བས་བདག་ཡིད་བདེར་གྱུར་ན། ། གལ་ཏེ་ཆོས་དང་འགལ་བར་གྱུར་
ཀྱང་རུང༌། ། སྐྱེ་བོས་སྨད་ཅིང་བདེ་བ་ཉམས་ཀྱང་རུང༌། །དེ་དག་ཐམས་ཅད་ལྟོ་
བས་བཟོད་པར་གྱིས། །ས་བདག་ཆེན་པོ་འཇིག་རྟེན་འདི་ན་ནི། །ཁྱོད་ལས་ལྷག་
པའི་མགྲོན་མཆོག་གཞན་མི་མཐོང༌། ། བདག་གི་བསོད་ནམས་འཕེལ་ཕྱིར་མྱོས་
བྱེད་མ། །དུས་ཚིགས་མཆོད་པའི་ཡོན་བཞིན་བཞེས་སུ་གསོལ། །རྒྱལ་པོས་སྨྲས་པ།
ང་ལ་རབ་ཏུ་བྱམས་པའི་ཕྱིར། །བདག་ལ་ཕན་པ་དང་གནོད་པར་གྱུར་པ་ལ་ཡང་
མི་ལྟ་བར་ཁྱོད་འདི་ལྟར་འབད་པ་ནི་ངའི་དོན་དུ་སྤྱོད་པ་ཡིན་པས། དེའི་ཕྱིར་
ཡང་ཁྱོད་ལྷག་པར་ཡལ་བར་དོར་དུ་མི་རུང་ངོ༌། །འཇིག་རྟེན་པས་སྨད་པ་ལ་ཡང་
འཛེམ་པ་མེད་པར་བྱ་བ་མི་རིགས་སོ། །ལྟོས་ཤིག འཇིག་རྟེན་སྨོད་པས་འཛེམ་
པ་མེད་པ་དང་། །ཆོས་དང་ཕྱི་མའི་འབྲས་བུ་མི་ལྟ་བར། །གང་ཡིན་དེ་ལ་སྐྱེ་བོ་
ཡིད་མི་ཆེས། །ལྷ་དང་དཔལ་གྱིས་རབ་ཏུ་སྤང་བར་འགྱུར། །དེ་བས་ན་ངས་ཁྱོད་
98



ལའང་སྨྲའོ། །སྲོག་གི་ཕྱིར་ནི་ཆོས་དང་ནི། །འགལ་བར་གྱུར་ལ་དགའ་མི་བྱེད། །
ཉེས་པ་ཆེར་འགྱུར་གདོན་མི་ཟ། ། ལེགས་འབྱུང་ཆུང་ལ་དོགས་དང་བཅས། །
གཞན་ཡང༌། དམ་པ་རྣམས་ནི་ཕ་རོལ་སྨོད་ལ་སོགས། ། སྡུག་བསྔལ་བྱས་ན་
བདག་ཉིད་བདེ་མི་འགྲུབ། ། དེ་བས་ང་ནི་ཅི་ལའང་མི་གནོད་པར། ། ཆོས་ལ་
གནས་ནས་བདག་གི་དོན་གྲུབ་བོ། ། ཨ་བྷི་པ་ར་ཀས་སྨྲས་པ། རྗེའི་དོན་དུ་གུས་
པའི་འབངས་ཀྱིས་སྤྱད་པ་འདི་ལ་བདག་ཅག་ལ་ཆོས་མ་ལགས་པའི་སྐབས་ཅི་ཞིག་
མཆིས། འདི་ བདག་ གིས་ ཕུལ་བ་ལྷས་ བཞེས་ པ་ ལ་ ཡང་ནོངས་ པ་ ཅི་ མཆིས།
དེའི་སླད་དུ་ཡུལ་ཤི་བི་པའི་ལྗོངས་ཀྱི་མི་དང་བཅས་པས་ཀྱང་འདི་ལ་ཆོས་མ་ལགས་
པའི་སྙད་གདགས་སུ་ཅི་ཞིག་མཆིས། དེ་ལྟ་བས་ན་ལྷ་ འདི་ བཞེས་ སུ་ གསོལ།
རྒྱལ་པོས་སྨྲས་པ། ཁྱོད་ནི་ངའི་དོན་སྤྱད་པ་ལ་རབ་ཏུ་གཞོལ་བར་ངེས་མོད་ཀྱི།
འདི་ལ་འོ་ཅག་གཉིས་དང་། 1 ཡུལ་ཤི་བི་པའི་ལྗོངས་ཀྱི་མི་དང་བཅས་པའི་ནང་ན་
སུ་ཆོས་ཤེས་པའི་མཆོག་ཡིན་པ་འདི་ནི་དཔྱད་དགོས་སོ། །དེ་ནས་ཨ་བྷི་པ་ར་ཀས་
གུས་པ་དང་བཅས་པས་རྒྱལ་པོ་ལ་སྨྲས་པ། རྒན་པ་བསྙེན་བཀུར་བྱ་བ་བྱས་པ་
དང༌། ། ཐོས་པ་མང་ཞིང་བློ་ཡང་རྣོ་བ་དང༌། །འཁོར་གསུམ་དོན་གྱི་མཆོག་ཉིད་
རིག་པ་ནི། །ལྷ་གཅིག་ཁྱོད་དང་བདག་པོ་ཆེ་ལ་མཆིས། །རྒྱལ་པོས་སྨྲས་པ། དེ་
བས་ན་འདི་ལ་ང་བསླུ་བར་མི་རིགས་སོ། ། ཅིའི་ཕྱིར་ཞེ་ན། འཇིག་རྟེན་པ་ལ་
ཕན་པ་དང་གནོད་པ་ནི་རྒྱལ་པོ་རྣམས་ཀྱི་སྤྱོད་པ་ལ་རག་ལུས་ཏེ། ། དེ་བས་
འབངས་རྣམས་སྙིང་ཉེ་བསམས་ནས་སུ། ། གཏམ་སྙན་འབྱུང་བའི་ལམ་གྱི་མཆོག་
ཏུ་དགའ། །ཁྱུ་མཆོག་འགྲོ་བ་དྲང་ངམ་གཡོ་བ་བཞིན། །རྗེས་སུ་འགྲོ་བ་རྣམས་ནི་
དོགས་མེད་ཅིང་། །འཁྲུལ་པ་མེད་པར་རྗེས་སུ་འབྲང་བ་བཞིན། །འབངས་ཀྱང་
དེ་བཞིན་རྒྱལ་པོའི་རྗེས་སུ་འབྲངས། །གཞན་ཡང་ཁྱོད་ལྟོས་ ཤིག ང་བདག་
རང་ཡང་སྲུང་བ་ནི། །གང་ཚེ་ནུས་པར་མ་གྱུར་པ། ། དེ་ཚེ་ང་ཡིས་བསྲུང་འདོད་
པའི། ། སྐྱེ་བོ་རྣམས་ནི་ཇི་ལྟར་འགྱུར། ། དེ་ལྟར་འབངས་ལ་ཕན་པར་ལྟ་བ་
དང༌། །བདག་གི་ཆོས་དང་གྲགས་པ་དྲི་མེད་ལ། །བལྟས་ནས་སེམས་ཀྱི་དབང་དུ་
99



ང་མི་འགྲོ། །ཁྱུ་མཆོག་བཞིན་དུ་ང་ནི་འབངས་ཀྱི་མགོན། །དེ་ནས་བློན་པོ་ཨ་བྷི་པ་
ར་ཀས། རྒྱལ་པོ་སྲན་ཚུགས་པར་དེ་མགུ་ནས། རྒྱལ་པོ་ལ་ཕྱག་འཚལ་ཏེ།
ཐལ་མོ་སྦྱར་ཏེ་སྨྲས་པ། གང་རྣམས་བསྲུང་བའི་རྒྱལ་པོ་ཁྱོད་བཞུགས་པའི། ། ཨེ་
མ་ཧོ་འབངས་རྣམས་སྐལ་བ་ཕུན་སུམ་ཚོགས། ། ཆོས་ལ་བགྱིས་ཤིང་བདེ་ལ་མ་
ཆགས་པ། ། དེ་ལྟ་བུ་ནི་དཀའ་ཐུབ་ནགས་ནའང་དཀོན། ། རྒྱལ་པོ་ཆེན་པོ་ཆེན་
པོའི་སྒྲ། ། འདི་ནི་རྒྱལ་པོ་ཁྱོད་ལ་མཛེས། །ཡོན་ཏན་མེད་ལ་ཡོན་ཏན་བརྗོད། །
སྨད་ཅིང་རྩུབ་པའི་ཚིག་ཏུ་གྱུར། །རྒྱ་མཚོར་རིན་ཆེན་འབྱུང་གནས་བཞིན། །ཡོན་
ཏན་འབྱུང་གནས་ཁྱེད་ལགས་པས། །ཁྱེད་ནི་དེ་ལྟར་ཞི་གྱུར་པ། །དེ་ལ་ངོ་མཚར་
ཆེར་མི་འཛིན། །དེ་ལྟར་སྐྱེས་བུ་དམ་པ་རྣམས་ནི་བདག་རང་སྲན་ཐུབ་པས་བསྟན་
པ་དང་ཆོས་ཀྱི་འདུ་ཤེས་ རབ་ ཏུ་ གོམས་པར་བྱས་ པའི་ཕྱིར། སྡུག་བསྔལ་མི་
བཟད་པས་གདུངས་ཀྱང་ལམ་ངན་པར་འཇུག་པར་མི་འགྱུར་རོ། །དེ་བས་ན་སྲན་
ཐུབ་པར་བྱ་བ་དང༌། ཆོས་ལ་གོམས་པར་བྱ་བ་ལ་བརྩོན་པར་བྱའོ། ། མྱོས་བྱེད་
མའི་སྐྱེས་པའི་རབས་ཏེ་བཅུ་གསུམ་པའོ། ། ། །
བཅུ་བཞི་བ། ལེགས་པར་ཕ་རོལ་ཏུ་ཕྱིན་པའི་སྐྱེས་པའི་རབས།་
༈ བམ་པོ་ལྔ་བ། ཆོས་ལ་གནས་ན་བདེན་པའི་ཚིག་ཙམ་གྱིས་ཀྱང་མ་རུངས་
པར་གྱུར་པ་ལས་ཐར་བར་འགྱུར་ན། དེའི་འབྲས་བུ་ལྟ་སྨོས་ཀྱང་ཅི་དགོས།
དེ་བས་ན་ཆོས་ཀྱི་རྗེས་སུ་འཇུག་པར་བྱའོ། ། དེ་ཡང་འདི་ལྟར་བྱང་ཆུབ་སེམས་
དཔའ་ཆེན་པོ་བློ་རབ་ཏུ་རྣོ་བ་གྲུའི་ཁ་ལོ་སྒྱུར་བ་ཞིག་ཏུ་གྱུར་ཏོ། ། ཞེས་གྲགས་
སོ། །འདི་ལྟར་བྱང་ཆུབ་སེམས་དཔའ་རྣམས་ནི་རང་བཞིན་གྱིས་ཤེས་རབ་རྣོ་བས་
གཙུག་ལག་ཁྱད་པར་ཅན་གང་དང་གང་སློབ་པར་འདོད་པ་དང༌། སྒྱུ་རྩལ་ཁྱད་
པར་ཅན་གང་དང་གང་སློབ་པར་འདོད་པ་དེ་དང་དེ་དག་ལ་ཤེས་རབ་རྣོ་ཞིང་སྐྱེ་
བོ་གཞན་པས་ལྷག་པར་གྱུར་ཏོ། ། བདག་ཉིད་ཆེན་པོ་དེ་ལྟར་སྐར་མ་ རྒྱུ་བ་ལ་
མཁས་པས། ཕྱོགས་ཀྱི་བྱེ་བྲག་ལ་བློ་མ་རྨོངས་ཤིང་ནར་མ་དང་། ། གློ་བུར་དུ་
100



འབྱུང་བའི་ལྟས་ཤེས་ལ། མཚན་མ་ལ་མཁས་ཤིང་དུས་དང་དུས་མ་ཡིན་པའི་གོ་
རིམས་ལ་མཁས་པས་ཉི་དང་ཆུའི་ཁ་དོག་དང་སའི་བྱེ་བྲག་དང་བྱ་དང་རི་དྭགས་ལ་
སོགས་པའི་མཚན་མས་ཀྱང་རྒྱ་མཚོའི་ཕྱོགས་ནི་ལེགས་པར་རྟོགས། དྲན་པ་དང་
ལྡན་ཞིང་ལེ་ལོ་དང་གཉིད་ནི་ཆུང་། གྲང་བ་དང་ཚ་བ་དང་ཆར་འབབ་པ་ལ་
སོགས་པའི་སྡུག་བསྔལ་ནི་ཅི་མི་སྙམ། བག་ཆེ་ལ་བརྟེན་པ་དང་ནི་ལྡན། དྲང་
བ་དང་བཟློག་པ་ལ་སོགས་པ་ལ་མཁས་པའི་ཕྱིར། ཚོང་པ་རྣམས་འདོད་པའི་
ཡུལ་དུ་ཕྱིན་པར་བྱེད་པ་ཞིག་ཏུ་གྱུར་ཏོ། ། དེས་འགྲོ་བའི་དོན་རབ་ཏུ་འགྲུབ་པར་
འགྱུར་བའི་ཕྱིར། མིང་ཡང་ལེགས་པར་ཕ་རོལ་ཏུ་ཕྱིན་པར་བྱེད་པ་ཞེས་བྱའོ། །
དེ་གནས་པའི་མིང་ཡང་ལེགས་པར་ཕ་རོལ་ཕྱིན་པ་ཞེས་སྔོན་གྲགས་སོ། ། དེང་སང་
ནི་སུ་པཱ་ར་ཀ་ར་ཞེས་བྱའོ། །དེ་རབ་ཏུ་བཀྲ་ཤིས་པ་ཕུན་སུམ་ཚོགས་པའི་ཕྱིར། །
རྒས་པ་རྣམས་ཀྱང་རྒྱ་མཚོར་འདོང་བའི་ཚོང་པ་དོན་འགྲུབ་པར་འདོད་པ་རྣམས་
ཀྱིས་གསོལ་བ་བཏབ་པ་དང་བཀུར་སྟི་ཆེར་བྱེད་དེ་གྲུ་པོ་ཆེའི་ནང་དུ་འཇུག་པར་
བྱེད་དོ། །དེ་ནས་རེ་ཞིག་ཅིག་ཡུལ་བྷ་རུ་ཀ་ཙྪ་ནས་ཚོང་པ་གསེར་གླིང་དུ་འདོང་བ་
དོན་གྲུབ་པར་འདོད་པ་ཞིག་ཡུལ་ལེགས་ པར་ ཕ་རོལ་ཏུ་ཕྱིན་པར་ལྷགས་ནས།།
སེམས་དཔའ་ཆེན་པོ་དེ་གྲུ་བོ་ཆེ་དེའི་ནང་དུ་གཞུག་པའི་ཕྱིར་གསོལ་བ་བཏབ་
བོ། །དེས་དེ་དག་ལ་སྨྲས་པ། རྒས་པའི་དབང་གིས་ལྟ་བ་ཉམས་གྱུར་ཞིང༌། །
གཞོན་ཤ་ཆུང་བས་དྲན་པ་རབ་ཏུ་ཉམས། །བདག་གི་ལུས་ཀྱི་བྱ་བའང་ཉམ་ཆུང་
ན། །བདག་ལ་གྲོགས་བྱར་རེ་བ་ག་ལ་སྲིད། །ཚོང་པ་རྣམས་ཀྱིས་སྨྲས་པ། ཁྱོད་
ཀྱི་ལུས་ནི་གནས་སྐབས་ཅི་འདྲ་བ་བདག་ཅག་གིས་འཚལ་ཏེ། ཁྱོད་ལ་དྲག་ཤུལ་
སྤྱད་པའི་མཐུ་མ་མཆིས་ལགས་ཀྱིས་ཀྱང༌། བདག་ཅག་ནི་ཁྱོད་ལ་ཕྲིན་ལས་བགྱི་
བར་མི་གསོལ་གྱི། གཞན་དུ་ན། ཁྱེད་ཀྱི་ཞབས་ཀྱི་པདྨ་ལ་བརྟེན་པའི། ། མཐུ་
ཡིས་གྲུ་ནི་བཀྲ་ཤིས་ལྡན་གྱུར་ན། །མཚོ་ཡི་ནང་ནས་རབ་ཏུ་བགྲོད་དཀའ་ཡང༌། །
བདེ་བར་ཐར་འགྱུར་སླད་དུ་བདག་ཅག་མཆིས། །དེ་ནས་བདག་ཉིད་ཆེན་པོ་དེས་
དེ་དག་ལ་སྙིང་བརྩེ་བའི་ཕྱིར་རྒས་པས་ལུས་ཤིག་ཤིག་པོར་གྱུར་དུ་ཟིན་ཀྱང་གྲུ་བོ་
101



ཆེའི་ནང་དུ་ཞུགས་སོ། ། དེ་གྲུ་ནང་དུ་ཞུགས་པ་དང༌། ། ཚོང་པ་དེ་དག་ཐམས་
ཅད་ཀྱིས་བསམས་པ། །ད་ནི་གདོན་མི་ཟ་བར་བདག་ཅག་རྣམས་དོན་གྱི་མཆོག་
འགྲུབ་པར་འགྱུར་རོ་སྙམ་ནས་སེམས་རབ་ཏུ་དགའ་བར་གྱུར་ཏོ། །དེ་ནས་མཐར་
གྱིས་རྒྱ་མཚོ་ཆེན་པོར་ཉའི་རིགས་རྣམ་པ་སྣ་ཚོགས་རྣམ་པར་རྒྱུ་བ། ཆུ་རླབས་ཀྱི་
སྒྲ་ཆེན་པོ་གྲག་པ། རླུང་གིས་བསྐྱོད་པའི་ཆུ་རླབས་མང་པོ་གཉེར་བ། རིན་པོ་ཆེ་
རྣམ་པ་སྣ་ཚོགས་དང་སའི་ཁ་དོག་གི་ཁྱད་པར་མང་པོས་མདོག་བསྒྱུར་བ། ལྦུ་བ་
སྦྲེང་བས་མེ་ཏོག་གི་ཕྲེང་བ་བཞིན་དུ་མཛེས་པར་བྱས་པ། ལྷ་མ་ཡིན་དང་ཀླུ་
མཆོག་རྣམས་ཀྱི་གནས་སུ་གྱུར་པ། གཏིང་དཔག་དཀའ་བ་ཆུ་ཚད་མེད་པའི་ནང་དུ་
ཞུགས་སོ། །དེ་ནས་ཨནྡ་རྙིལ་གྱི་འོད་ལྟར་སྔོ། །ཉི་མའི་འོད་ཀྱིས་གནམ་སྔོན་བཞུ་
བ་བཞིན། ། ཁོ་ར་ཁོར་ཡུག་ཆུ་འགྲམ་བལྟར་མི་སྣང༌། ། གཏིང་དཔག་དཀའ་བའི་
མཚོ་འཇིང་ནང་དུ་ཞུགས། །དེ་ནས་དེ་དག་དེར་ཕྱིན་པ་དང་ཕྱི་དྲོའི་དུས་ སུ་ཉི་
མའི་འོད་ཀྱི་དཀྱིལ་འཁོར་ནི་ཆུང་དུར་གྱུར། གློ་བུར་དུ་ལྟས་ངན་ཆེན་པོ་རབ་ཏུ་
འཇིགས་སུ་རུང་བ་ཞིག་བྱུང་བ་དང༌། །རླབས་ནི་རྣམ་པར་འཁྲུགས་ཤིང་ལྕི་བ་
འཐོར། ། དྲག་པོའི་རླུང་གིས་བསྐྱོད་པས་འཇིགས་སྒྲ་འབྱིན། ། ཆུ་ཀུན་ཐ་མལ་
འདུག་ལས་རབ་ཏུ་གཡོས། །རྒྱ་མཚོ་དེ་མ་ཐག་ཏུ་འཁྲུགས་པར་གྱུར། །ལྟས་ངན་
གློ་བུར་ལངས་པའི་རླུང་གིས་བསྐྱོད། །རླབས་ཆེན་འཇིགས་སུ་རུང་བའི་ཤུགས་
ཀྱིས་དཀྲུགས། །དུས་མཐའི་རླུང་གིས་རི་གཡོས་ས་གཞི་བཞིན། །རྒྱ་མཚོའི་འཇིང་
ནི་རབ་ཏུ་འཁྲུགས་པར་གྱུར། ། གློག་ཕྲེང་རྒྱུ་བའི་འོད་འབར་ལྕེ་གཡོ་བ། ། སྤྲུལ་
ནག་མགོ་མང་བཞིན་དུ་མདོག་སྔོ་བའི། །སྤྲིན་གྱིས་ཉི་མའི་ལས་ཀྱང་བསྒྲིབས་པར་
གྱུར། །འབྲུག་སྒྲ་འཇིགས་སུ་རུང་བ་རྒྱུན་མར་གྲགས། །སྤྲིན་ཆེན་འཐུག་པོས་འོད་
ཀྱི་དྲ་བ་སྒྲིབ། །ཉི་མ་མཐར་གྱིས་ནུབ་ཏུ་ཉེ་ལ་གྱུར། ། ཉི་མ་ནུབ་པའི་སྐབས་ནི་
རྙེད་པ་དང༌། ། མུན་པའང་རིམ་གྱིས་གནག་ཏུ་ཉེ་བར་གྱུར། ། ཆར་རྒྱུན་མདའ་
ཡིས་རླབས་ལ་ཕོག་པ་དང༌། །རྒྱ་མཚོའི་འཇིང་ནི་གནམ་དུ་བརྒལ་བ་འདྲ། །གྲུ་
ཡང་འཇིག་པ་བཞིན་དུ་རབ་ཏུ་གཡོས། ། དེ་དག་སྙིང་ལ་འཇིགས་པ་སྐྱེད་པར་
102



བྱེད། །དེ་དག་སྐྲག་ཅིང་སྤ་བཀོང་མི་སྨྲ་ཞུམ། །བརྟན་པོ་དག་ནི་ཐར་པའི་ཐབས་
ལ་འབད། ། ཁ་ཅིག་ཡི་དམ་ལྷ་ལ་གསོལ་བ་འདེབས། ། སེམས་ སྟོབས་ཡོན་ཏན་
བསམ་པ་རྣམ་པར་སྟོན། །དེ་ནས་ཚོང་པ་དེ་དག་རླུང་དང་ཆུའི་ཤུགས་ཀྱིས་བདས་
པའི་གྲུ་བོ་ཆེ་གཡེངས་ནས་ཉིན་ཞག་དུ་མར་ཆུའི་འགྲམ་མ་མཐོང་ཞིང༌། རྒྱ་
མཚོའི་མཚན་མ་ཇི་ལྟར་འདོད་པ་ཡང་མ་མཐོང་ལ། རྒྱ་མཚོའི་མཚན་མ་སྔར་མ་
མཐོང་བ་ཤ་སྟག་མཐོང་བས། ཅིའི་ཕྱིར་སེམས་མི་དགའ་ལ། འཇིགས་ཤིང་བག་
ཚ་བས། ཅི་བྱ་གཏོལ་མེད་པར་གྱུར་ཏོ། །དེ་ནས་བྱང་ཆུབ་སེམས་དཔའ་ལེགས་
པར་ཕ་རོལ་ཕྱིན་པས། དེ་དག་སྤྲོ་བསྲིང་བའི་ཕྱིར་སྨྲས་པ། རྒྱ་མཚོའི་ནང་ན་
ཞུགས་པ་རྣམས་ལ་ལྟས་ངན་གློ་བུར་དུ་བྱུང་བས་འཁྲུགས་ཤིང༌། ཉོན་མོངས་
པར་འགྱུར་བ་འདི་ལྟ་བུ་ངོ་མཚར་མི་ཆེ་ཁྱེད་ཅག་བག་ཚ་བར་མ་བྱེད་ཅིག ཞུམ་
པ་ཕངས་ལས་ཐར་ལ་མི་ཕན་གྱིས། །དེ་བས་མྱ་ངན་གདུང་བར་མ་བྱེད་ཅིག །
དགོས་པའི་དོན་སྒྲུབ་མཁས་ལ་བརྟེན་བྱས་ནས། །རབ་ཏུ་དཀའ་བའང་སླ་བས་
ཐར་པར་འགྱུར། །དེ་བས་འཇིགས་ཤིང་མི་དགའ་མ་བྱེད་པར། །ཇི་ལྟར་བྱ་བའི་
ཐབས་ཀྱིས་དགོས་པ་བསྒྲུབ། །མཁས་པས་གཟི་བརྗིད་བརྟན་པས་གཟེངས་བསྟོད་
ནས། ། དོན་རྣམས་ཐམས་ཅད་འགྲུབ་པ་ལག་ན་ཡོད། ། དེ་ལྟར་བདག་ཉིད་ཆེན་
པོ་དེས་ཚོང་པ་དེ་དག་སེམས་བརྟན་པར་བྱས་པ་དང༌། རྒྱ་མཚོའི་འགྲམ་མཐོང་
དུ་རེ་ནས། །རྒྱ་མཚོ་ལ་བལྟས་ནས་མིའི་གཟུགས་འདྲ་བ་དང་དངུལ་གྱི་ཡ་ལད་
གྱོན་པ་ཞིག་ཆུའི་ནང་དུ་ཡང་བྱིང་སྟེང་དུ་ཡང་འབྱུང་བ་མཐོང་ངོ༌། ། དེ་དག་གི་
བྱད་ གཟུགས་དང་ མཚན་ མ་ ལེགས་ པར་ བརྟགས་ནས་ ཡ་ མཚན་ཆེར་གྱུར་ཏེ།
ལེགས་པར་ཕ་རོལ་ཕྱིན་པ་ལ་སྨྲས་པ། རྒྱ་མཚོ་འདིའི་ནང་ན་སྔོན་མ་མཐོང་བའི་
མཚན་མ་དག་ཅིག་སྣང་སྟེ། དེ་དག་ནི་ལྷ་མ་ཡིན་གྱི་དམག་མི་བཞིན་དུ་དངུལ་གྱི་
གོ་ཆ་བགོས། མིག་མི་སྡུག་ལ་སྣ་ཡང་སྤུ་གྲི་འདྲ་བར་སྣང་། །སྟེང་དུ་བྱིང་ཞིང་
རྐྱལ་བའི་ཞོར་ལ་ནི། །རྒྱ་མཚོའི་ཆུ་ལ་རྩེད་མོ་བྱེད་པ་སུ་ཞིག་ལགས། །ལེགས་པར་
ཕ་རོལ་ཏུ་ཕྱིན་པས་སྨྲས་པ། འདི་དག་ནི་མི་མ་ཡིན་གྱི་ཉི་མི་འདྲ་བ་སྣང་བ་དག་
103



ཡིན་གྱིས། འདི་དག་གིས་མ་འཇིགས་ཤིག འོན་ཀྱང་། བདག་ཅག་ཡུལ་ནི་
གཉིས་ཀ་ལས། །དེ་ལས་རབ་ཏུ་རིང་བར་གྱུར། །རྒྱ་མཚོ་དེ་ནི་སྤུ་གྲིའི་ཕྲེང་། །དེ་
ལས་བཟློག་ལ་འབད་པར་བགྱིས། །ཆུ་ཡང་དྲག་ཏུ་འབབ་པ་དང༌། །ནུབ་ཕྱོགས་
ནས་ལངས་པའི་རླུང་དྲག་པོས་གྲུ་རབ་ཏུ་མགྱོགས་པར་སོང་བས་ཚོང་པ་དེ་དག་
གིས་སླར་བཟློག་མ་ནུས་སོ། །དེ་ནས་ཆུས་ཁྱེར་བ་ལས་མཐར་གྱིས་དངུལ་གྱི་མདོག་
འདྲ་བའི་ཆུ་དཀར་བོ་ལྕི་བ་མང་པོ་འཁྲིགས་པའི་རྒྱ་མཚོ་གཞན་ཞིག་མཐོང་ནས་ཡ་
མཚན་ཆེར་གྱུར་ཏེ། ལེགས་པར་ཕ་རོལ་ཏུ་ཕྱིན་པ་ལ་སྨྲས་པ། ཆུ་རྣམས་རང་
གི་ལྦུ་བས་གཡོགས་པ་བཞིན། །རྒྱ་མཚོ་ཆེན་པོས་གོས་དཀར་གྱོན་པ་བཞིན། །ཟླ་
བའི་འོད་ཟེར་ཞུ་བ་འབབ་པ་བཞིན། །ངང་པ་བཞིན་དུ་བབ་པ་འདི་ཅི་ལགས། །
ལེགས་པར་ཕ་རོལ་ཏུ་ཕྱིན་པས་སྨྲས་པ། རབ་ཏུ་རིང་དུ་ཆུས་ཁྱེར་བས་ཤིན་ཏུ་
དཀའོ། །འོ་མའི་རྒྱ་མཚོ་ཞེས་བྱ་སྟེ། ། འདི་ནི་ཞོ་ཕྲེང་རྒྱ་མཚོ་ཡིན། ། གལ་ཏེ་་
བཟློག་པར་ནུས་ན་ནི། ། འདི་ལས་ཐར་ཏེ་འགྲོར་མི་རུང༌། ། ཚོང་པ་རྣམས་ཀྱིས་
སྨྲས་པ། གྲུ་བོ་ཆེ་རབ་ཏུ་མགྱོགས་པ་དང་རླུང་ཡང་དྲག་ཏུ་ལངས་པས་གྲུ་དལ་
བུས་བཏང་བ་ཡང་མི་ནུས་ན། སླར་ལོག་པ་ག་ལ་ནུས། དེ་ནས་རྒྱ་མཚོ་དེ་ཡང་
འདས་དང༌། ཡང་རྒྱ་མཚོ་གཞན་ཞིག་རླབས་ཀྱི་ཕྲེང་བ་རབ་ཏུ་འཁྲུགས་པ་་
གསེར་གྱི་མདོག་འདྲ་བ། ཆུའི་མདོག་མེ་འབར་བ་འདྲ་བ་མཐོང་ནས། ཚོང་
པ་དེ་དག་ཡ་མཚན་དང་ངོ་མཚར་ཆེར་གྱུར་ཏེ། ལེགས་པར་ཕ་རོལ་ཏུ་ཕྱིན་པ་ལ་
དྲིས་པ། ཉི་མ་འཆར་ཀའི་ཁ་དོག་འདྲ་བ་ལ། ། སྔོན་པོ་མ་ཡིན་ཆུ་རླབས་གནམ་
དུ་རྒལ། ། མེ་ཆེན་རབ་ཏུ་འབར་བ་འདྲ་བ་ཡི། ། མཚོ་འདིའི་མིང་ནི་འདི་ལྟར་ཅི་
ཕྱིར་གྱུར། །ལེགས་པར་ཕ་རོལ་ཏུ་ཕྱིན་པས་སྨྲས་པ། འདི་ལྟར་སྣང་བའི་རྒྱ་མཚོ་
འདི། །མེ་ཡི་ཕྲེང་བ་ཞེས་གྲགས་ཏེ། །དེ་བས་འདི་ལས་བཟློག་ནུས་ན། །ཁྱེད་ལ་
རབ་ཏུ་ལེགས་པར་འོང་། །དེ་ལྟར་བདག་ཉིད་ཆེན་པོ་དེའི་མིང་ཙམ་ཞིག་བསྟན་
ནས་རྒྱང་རིང་དུ་བལྟས་པས་ཆུའི་ཁ་དོག་གྱུར་པའི་གཏན་ཚིགས་ནི་མ་བསྟན་ཏོ། །
དེ་ནས་ཚོང་པ་དེ་དག་རྒྱ་མཚོ་དེ་ལས་ཀྱང་ཐལ་བ་དང་། ཡང་རྒྱ་མཚོ་གཞན་
104



ཆུའི་ཁ་དོག་རིན་པོ་ཆེ་སྦྱར་ལེན་དང༌། ཨན་ད་རྙིལ་གྱི་མདོག་ཀྱང་འདྲ་ལ། རྩྭ་
ཀུ་ཤ་སྨིན་པའི་ཁ་དོག་ཀྱང་འདྲ་བ་མཐོང་ནས་ངོ་མཚར་དུ་གྱུར་ཏེ། ལེགས་པར་
ཕ་རོལ་ཏུ་ཕྱིན་པ་ལ་དྲིས་པ། ཀུ་ཤ་སྨིན་པའི་འདབ་མ་འདྲ་བའི་མདོག ། དྲག་
ཏུ་ལངས་པའི་རླུང་གིས་བསྐྱོད་པའི་རླབས། ། ལྦུ་བ་བཀྲམ་པ་མེ་ཏོག་བཅས་པ་
བཞིན། །འདི་ལྟར་གདའ་བ་རྒྱ་མཚོ་གང་ཞིག་ལགས། །ལེགས་པར་ཕ་རོལ་ཏུ་
ཕྱིན་པས་སྨྲས་པ། ཀྱེ་དེད་དཔོན་དག་སླར་བཟློག་པའི་ཕྱིར་འབད་པ་གྱིས་ཤིག་
འདི་ལས་འདས་ན་མི་རུང་ངོ༌། །ཀུ་ཤའི་ཕྲེང་ཅན་རྒྱ་མཚོ་འདི། །གླང་པོ་ལྕགས་ཀྱུ་
མེད་པ་བཞིན། །བཟོད་པར་དཀའ་བའི་ཆུ་འབབ་པ། ། བདག་ཅག་དགའ་བ་
འཕྲོག་པར་བྱེད། ། དེ་ནས་ཚོང་པ་དེ་དག་གིས་རབ་ཏུ་འབད་ཀྱང་གྲུ་བོ་ཆེ་དེ་
བཟློག་པར་མ་ནུས་ནས། རྒྱ་མཚོ་དེ་ལས་ཀྱང་ཐལ་ཏེ། ཆུའི་མདོག་སྔོན་པོ་
སྨྱུག་མའི་མདོག་དང༌། བཻཌཱུརྱའི་མདོག་འདྲ་བའི་རྒྱ་མཚོ་གཞན་ཞིག་མཐོང་ནས།
ལེགས་པར་ཕ་རོལ་ཏུ་ཕྱིན་པ་ལ་སྨྲས་པ། རིན་ཆེན་མར་གད་མདོག་ལྟར་སྔོ་བའི་
ཆུ། །ནེའུ་གསིང་སྔོན་པོ་མཛེས་པ་བཞིན་དུ་འབབ། ། ཀུ་མུ་ཏ་དང་འདྲ་བའི་ལྷ་
བས་བརྒྱན། །དེ་ལྟར་གདའ་བའི་རྒྱ་མཚོ་འདི་གང་ལགས། ། དེ་ནས་བདག་ཉིད་
ཆེན་པོ་དེས་ཚོང་པ་དེ་དག་སྡུག་བསྔལ་བར་གྱུར་པ་དེས་སེམས་གདུངས་ནས་མི་
དགའ་ཞིང་ཤུགས་རིང་དུ་ནོར་གྱིས་ཕྱུང་སྟེ་དལ་བུས་སྨྲས་པ། ད་ནི་རབ་ཏུ་ཕ་
རོལ་ ཐལ། །འདི་ལས་བཟློག་པ་རབ་ཏུ་དཀའ། །འཇིག་རྟེན་ཐ་མར་བྱེད་པ་
བཞིན། །རྒྱ་མཚོ་འདི་ནི་འདམ་བུའི་ཕྲེང་། །ཚོང་པ་དེ་དག་གིས་དེ་སྐད་ཐོས་ནས་
མི་དགའ་ཞིང་སེམས་ནི་ཞུམ་ལུས་ཀྱི་ཚིགས་ནི་ཤིག་ཤིག་པོར་གྱུར། ཤུགས་ནར་
གྱིས་འབྱིན་པ་ཙམ་ལ་བརྟེན་ཅིང་དེ་ཉིད་དུ་མཆིས་སོ་ཞེས་འཁོད་དོ། །རྒྱ་མཚོ་དེ་
ལས་ཀྱང་ཐལ་ནས་ཕྱི་དྲོའི་དུས་ལས་བབ་ཅིང་ཉི་མའི་འོད་ཟེར་ཇེ་ཆུང་ཇེ་ཆུང་དུ་
གྱུར་ཏེ། ཉི་མ་ཡོང་མཚོའི་ནང་དུ་ནུབ་པར་གྱུར་པ་འདྲ་བ་ལ། རྒྱ་མཚོ་ཡང་བླ་
འོག་བཟློག་པ་འདྲ་ཞིང་རྒྱ་མཚོའི་ཆུ་སྒྲ་ཡང་སེར་བ་དྲག་པོ་འབབ་པ་དང་། སྨུག་
མའི་ཚལ་མེས་ཚིག་སྟེ་ཏོག་ཡར་གྱིས་འགེངས་པ་དང་འདྲ་བར་སྒྲ་ཆེ་ཞིང་རབ་ཏུ་
105



འཇིགས་པར་བྱེད་པ་ཐོས་པར་གྱུར་ཏོ། །དེ་ཐོས་ནས་ཀྱང་རབ་ཏུ་སྐྲག་ཅིང་སྙིང་
འདར་བཞིན་དུ་ལོ་འུར་དུ་ལངས་ནས་ཕྱོགས་ཀུན་ཏུ་བལྟས་ནས། ཆུའི་འཇིང་
ཆེན་པོ་དེ་གཡང་ས་གཅོང་རོང་གི་ནང་དུ་འབབ་པ་འདྲ་བ་མཐོང་ངོ༌། ། དེ་ལྟ་བུ་
མཐོང་ནས་རབ་ཏུ་བློང་བློང་པོར་གྱུར་ཏེ། ལེགས་པར་ཕ་རོལ་ཏུ་ཕྱིན་པའི་དྲུང་
དུ་ལྷགས་ནས་སྨྲས་པ། བདག་ཅག་རྣ་བ་ གས་ ཤིང་སྙིང་ཡང་འཇིགས་པས་་་
དཀྲུགས་པ་བཞིན་དུ་གྱུར། །ཆུ་ཡི་བདག་པོ་ཁྲོས་པ་འདྲ་བའི་སྒྲ་འདི་རྒྱང་རིང་
ནས་ཀྱང་གྲག། ཆུ་འདི་ཐམས་ཅད་གཅོང་རོང་འཇིགས་པའི་ནང་དུ་མདུན་ན་
འབབ་པ་འདྲ། །རྒྱ་མཚོ་འདི་འདྲ་ཅི་ལགས་ཁྱོད་ཀྱང་འདི་ལ་ཅི་ལྟར་བགྱི་བ་
དགོངས། ། དེ་ནས་བདག་ཉིད་ཆེན་པོ་དེ་རྟབ་རྟབ་པོར་གྱུར་ནས། ཨེ་མ་ཧོ་
མཚར་བྱས་མཚར་བྱས་ཞེས་སྨྲས་ཏེ། རྒྱ་མཚོ་ལ་བལྟས་ནས་སྨྲས་པ། གང་དུ་
ཕྱིན་ནས་སླར་མི་ལྡོག ། འཆི་བདག་ཁར་ནི་སྔོན་སོང་བཞིན། །བདག་ཅག་མ་
རུངས་གྱུར་གྱིས་མེད། །རྒྱ་མཚོའི་ཀློང་དེ་འདི་ཡིན་ནོ། །ཚོང་པ་དེ་རྣམས་ཀྱིས་དེ་
སྐད་ཐོས་ནས། ། བདག་ཅག་ནི་རྒྱ་མཚོའི་ཀློང་གི་ཁར་སོང་ངོ་སྙམ་ནས་གསོན་དུ་
རེ་བ་མེད་ཅིང་ཤི་བས་འཇིགས་པས་སེམས་བློང་བློང་པོར་གྱུར་ཏེ། ཁ་ཅིག་སྐད་
ཕྱུང་དུས་པར་གྱུར་ཏོ། །ཁ་ཅིག་སྨྲེ་སྔགས་འདོན་ཞིང་འབོད། །ཁ་ཅིག་ཅི་ཡང་
བྱེད་མ་ནུས། །ཁ་ཅིག་སྐྲག་ནས་སེམས་ཀྱང་སྟོར། ། ཕངས་པར་གྱུར་བའི་ཡིད་
ཀྱིས་རབ་བསྐུལ་ནས། །ཁ་ཅིག་ལྷ་དབང་གུས་པས་ཕྱག་ཀྱང་འཚལ། །ཁ་ཅིག་ཉི་
མ་དྲག་པོ་ཐ་སྐར་དང་། །ནོར་ལྷ་རྒྱ་མཚོ་ཉིད་ལ་སྐྱབས་སུ་འདོད། །ལ་ལ་གསང་
སྔགས་བཟླས་བརྗོད་བྱེད། །གཞན་དག་ལྷ་མོ་ཉིད་ལ་ཕྱག་འཚལ་གྱུར། །ལེགས་
པར་ཕ་རོལ་ཕྱིན་ལ་ ཁ་ ཅིག་གིས། ། དྲུང་དུ་འོངས་ནས་བསྐོར་ནས་སྨྲེ་སྔགས་
འདོན། ། ཕོངས་པར་གྱུར་ལ་འཇིགས་པ་མེད་བྱེད་པ། །གཞན་ལ་ཕན་འདོགས་
ཡོན་ཏན་བསགས་པ་ཡི། །ཁྱོད་ཀྱི་མཐུ་ཆེན་ཁྱད་པར་ཅན་དེ་ནི། །ད་ནི་སྦྱར་བའི་
དུས་ལ་བབ་ཅིང་མཆིས། །བདག་ཅག་མགོན་མེད་ཡོངས་ནས་སྐྱབས་སུ་མཆི། །དེ་
བས་བརྟན་པོས་བསྐྱབ་པར་ཐུགས་ལ་དགོངས། ། རྒྱ་མཚོ་འདི་ནི་ཁྲོས་བཞིན་་་་
106



བདག་ཅག་རྣམས། །རྒྱ་མཚོའི་ཀློང་གིས་ཅིག་ཆར་རིལ་མིད་བགྱིད། ། སྐྱེ་བོ་ཆབ་
ཀྱི་ནང་དུ་འགུམ་པ་འདི། །ཁྱོད་ཀྱིས་ཡལ་བར་དོར་བ་མི་སྲིད་དོ། །རྒྱ་མཚོ་འདིས་
ཀྱང་ཁྱོད་ཀྱི་བཀའ་མི་གཅོག། དེ་བས་འཁྲུགས་པར་གྱུར་པ་འདི་ལས་བཟློག། དེ་
ནས་བདག་ཉིད་ཆེན་པོ་དེ་སྙིང་རྗེ་ཆེན་པོས་སེམས་གདུངས་ནས། ” ཚོང་པ་དེ་
དག་སྤྲོ་བསྲིང་བའི་ཕྱིར། སྨྲས་པ། འདི་ལ་ཡང་བདག་ལ་བཅོས་སུ་ཡོད་པའི་
ཐབས་འགའ་ཞིག་ཡོད་པར་མཐོང་སྟེ། དེ་ལ་རེ་ཞིག་སྙིང་རྗེས་སྦྱར་བར་བྱ། །
དེའི་ཕྱིར་ཁྱེད་ཅག་རེ་ཞིག་སྤྲོ་སྲིངས་ཤིག་ཅེས་སྨྲས་པ་དང་། དེ་ནས་ཚོང་པ་དེ་
དག་ གིས་ འདི་ལོའང་ བཅོས་ སུ་ ཡོད་ དོ་ ཟེར་ རོ་ སྙམ་ ནས་ རེ་ ཐག་ མ་ ཆད་ དེ།
བསམ་པ་བརྟན་པོ་བརྟས་པར་གྱུར་ནས། དེ་ལ་ཡིད་རྟོན་ཅིང་ཁ་རོག་སྟེ་སྡོད་
ཅིང་འཁོད་པར་གྱུར་ཏོ། །དེ་ནས་བྱང་ཆུབ་སེམས་དཔའ་ལེགས་པར་ཕ་རོལ་ཏུ་
ཕྱིན་པས་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་གྲུ་བོ་ཆེ་
ལ་བཙུགས་ཏེ། ལུས་ཐམས་ཅད་ཀྱིས་བཏུད་དེ། དེ་བཞིན་གཤེགས་པ་རྣམས་
ལ་ཕྱག་བྱས་ནས། ཚོང་པ་དེ་དག་ལ་སྨྲས་པ། ཚོང་པ་ཁྱེད་རྣམས་དང༌། རྒྱ་
མཚོ་དང་ནམ་མཁའ་ལ་གནས་པའི་ལྷ་ཁྱད་པར་ཅན་རྣམས་གསོན་ཅིག བདག་
ནི་ཤེད་བྱེ་ཚུན་ཆད་དུ། །ནམ་ཡང་ཆེད་དུ་བསམས་ནས་སུ། །སྲོག་ཆགས་རྣམས་
ནི་ནམ་དུ་ཡང༌། །བསད་པར་བདག་ནི་ཡང་མི་དྲན། ། བདེན་པའི་ཚིག་ནི་འདི་
དག་དང༌། །བདག་གི་བསོད་ནམས་མཐུ་དག་གིས། ། རྒྱ་མཚོའི་ཀློང་དུ་མ་སོང་
བར། །གྲུ་འདི་བདེ་བར་སླར་ལོག་ཅིག། དེ་ནས་བདག་ཉིད་ཆེན་པོ་དེས་བདེན་
པའི་བྱིན་རླབས་ཀྱི་མཐུ་དང༌། །བསོད་ནམས་ཀྱི་མཐུས་རླུང་དེ་ཆུའི་ཤུགས་དང་
བཅས་པས་སླར་ལོག་པ་དང༌། གྲུ་དེ་ཡང་སླར་ལོག་པར་གྱུར་ཏོ། །གྲུ་དེ་དེ་ལྟར་
སླར་ལོག་པར་མཐོང་ནས། ཚོང་པ་དེ་དག་རབ་ཏུ་ཡ་མཚན་ཆེ་ཞིང་ཡིད་རབ་ཏུ་
དགའ་བར་གྱུར་ནས། ལེགས་པར་ཕ་རོལ་ཏུ་ཕྱིན་པ་ལ་ཕྱག་འཚལ་ཞིང་ཞེ་ས་
བསྐྱེད་དེ། གྲུ་སླར་ལོག་གོ་སླར་ལོག་གོ་ཞེས་སྨྲས་སོ། །དེ་ནས་བདག་ཉིད་ཆེན་
པོ་དེས་ཚོང་པ་རྣམས་ལ་སྨྲས་པ། བ་དན་མྱུར་དུ་ཚུག་ཅིག་ཅེས་བསྒོ་བ་དང་།
107



དེའི་ལས་སུ་བསྐོས་པ་དེ་དག་རབ་ཏུ་དགའ་ཞིང་སྟོབས་དང་སྤྲོ་བ་བསྐྱེད་དེ་བསྒོ་བ་
བཞིན་དུ་བྱས་སོ། ། དེ་ནས་སྐྱེ་བོ་དགའ་བའི་སྒྲ་འབྱིན་པ། །བ་དན་དཀར་བོ་
ཕྱར་བའི་འདབ་མ་མཛེས། །རྒྱ་མཚོའི་ནང་ན་འཇུག་པ་གྲུ་མཛེས་པ། །སྤྲིན་མེད་
མཁའ་ལ་ངང་མོ་མཛེས་པ་བཞིན། ། གྲུ་དེ་དེ་ལྟར་སླར་ལོག་སྟེ། | ཆུ་དང་རླུང་
མཐུན་བར་བབ་ཅིང་ལངས་པས་གཞལ་མེད་ཁང་མཛེས་པའི་ཚུལ་དུ་རང་དགར་
ནི་འགྲོ།ནམ་སྲོད་དུ་ཉེ་བའི་མཚམས་ཀྱི་དུས་ནི་ཁད་ཀྱིས་སྔོ་ཞིང་ཕྱོགས་རྣམས་མུན་
ནག་གི་བླ་རེས་ཁེབས་ཤིང་སྐར་མའི་རྒྱུན་གྱིས་བརྒྱུན་པར་སྣང་། ནམ་སྲོད་ཀྱི་
དུས་ལ་བབ་པ་དང་། ལེགས་པར་ཕ་རོལ་ཏུ་ཕྱིན་པས་ཚོང་པ་དེ་དག་ལ་སྨྲས་པ།
ཀྱེ་དེད་དཔོན་དག་འདམ་བུའི་ཕྲེང་བ་ཚུན་ཆད་ཀྱི་རྒྱ་མཚོ་ལས་བྱེ་མ་དང༌། རྡོ་
བ་ཅི་མཐོང་བ་རྣམས་ལོང་ལ་གྲུས་ཅི་ཐེག་པ་གྲུའི་ནང་དུ་རྫོངས་ཤིག དེ་ལྟར་
བྱས་ན་གྲུ་འདི་ལྗིད་ཀྱིས་ནོན་པས་ལྡོག་པར་མི་འགྱུར་རོ། །བྱེ་མ་དང་རྡོ་བ་འདི་
དག་ཀྱང་བཀྲ་ཤིས་པར་བཀུར་བ་ཤ་སྟག་ཡིན་པས་ཁྱོད་གདོན་མི་ཟ་བར་རྙེད་པ་
གྲུབ་པར་གྱུར་ཏོ། །ལེགས་པར་ཕ་རོལ་ཏུ་ཕྱིན་པ་ལ་ཡིད་དགའ་ཞིང་གུས་པར་
གྱུར་པའི་ལྷ་རྣམས་ཀྱིས་བསྟན་པའི་གླིང་རྣམས་ལས་དེ་དག་གིས་བྱེ་མ་དང་རྡོ་བ་
ཡིན་སྙམ་པའི་བློས། བཻཌཱུརྱ་ལ་སོགས་པའི་རིན་པོ་ཆེ་རྣམས་བླངས་ནས་གྲུ་བོ་
ཆེའི་ནང་དུ་བརྫོངས་སོ། །དེ་ཉིན་གྱི་མཚན་མོ་ལ་གྲུ་དེ་ཡུལ་བྷ་རུ་ཀཙྪར་ཕྱིན་ཏོ། །
དེ་ནས་ནང་པར་དངུལ་དང་།ཨན་ད་རྙིལ་དང༌། བཻ་ཌཱུརྱ་དང༌། 1:གསེར་གྱིས་གྲྭ་
བཀང་སྟེ། དེ་དག་བདག་ཡུལ་ཆུ་འགྲམ་ཕྱིན་གྱུར་ནས། རབ་དགའི་བྱམས་
པས་དེ་ལ་མཆོད་པ་བྱས། དེ་བས་ན་དེ་ལྟར་ཆོས་ལ་གནས་པ་ལ་བདེན་པའི་ཚིག་
ཙམ་གྱིས་ཀྱང་མ་རུངས་པར་གྱུར་པ་ལས་ཐར་བར་གྱུར་ན། དེའི་འབྲས་བུ་ལྟ་
སྨོས་ཀྱང་ཅི་དགོས། དེ་བས་ཆོས་ཀྱི་རྗེས་སུ་འཇུག་པར་བྱའོ། ། དགེ་བའི་བཤེས་
གཉེན་ལ་བརྟེན་ན་དེ་ལྟར་བདེ་བ་ཐོབ་པར་འགྱུར་བས་ན། དགེ་བའི་བཤེས་
གཉེན་ལ་བརྟེན་པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། །ལེགས་པར་
ཕ་རོལ་ཏུ་ཕྱིན་པར་སྐྱེས་པའི་རབས་ཏེ་བཅུ་བཞི་པའོ། ། ། ། 1:|:|:༡
108



༡༧ ༡༠ ༡ ༢ བཅོ་ལྔ་བ། ཉའི་སྐྱེས་པའི་རབས། བར་དུ་བལ་
༈ ཚུལ་ཁྲིམས་དང་ལྡན་པ་རྣམས་ནི་ཚེ་འདི་ཉིད་ལ་ཡང་དགེ་བའི་བསམ་པ་
འགྲུབ་པར་འགྱུར་ན། ཚེ་རབས་གཞན་ལ་ལྟ་སྨོས་ཀྱང་ཅི་དགོས། དེ་བས་ན་
ཚུལ་ཁྲིམས་རྣམ་པར་དག་པ་ལ་འབད་པར་བྱའོ། ། དེ་ཡང་འདི་ལྟར་བྱང་ཆུབ་
སེམས་དཔའ་རེ་ཞིག་ཅིག་མཚོ་མི་ཆེ་བ་མེ་ཏོག་ཀ་ལ་ཧ་ར་དང༌། པདྨ་དམར་པོ་
དང༌། པདྨ་དཀར་པོ་དང༌། ཨུཏྤལ་རྣམས་ཀྱིས་ཆུ་བཟང་པོ་བརྒྱན་པ་ངང་པ་
དང༌། བྱ་ཀ་རན་ད་ཀ་དང་། ངུར་པ་ཁྱོ་ཤུག་ཏུ་འགྲོགས་པ་རྣམས་ཀྱིས་མཛེས་
པར་བྱས་པ། ཆུ་འགྲམ་ན་ཤིང་ལྗོན་པ་དང་མེ་ཏོག་མང་པོ་ཡོད་པ་ཞིག་ན་ཉའི་
རྒྱལ་པོ་ཞིག་ཏུ་གྱུར་ཏོ་ཞེས་གྲགས་སོ། །ཚེ་རབས་མང་པོར་གཞན་གྱི་དོན་སྤྱད་པ་
ལ་གོམས་པར་བྱས་པས། དེ་ན་གནས་པའི་ཚེ་ཡང་གཞན་ལ་ཕན་པ་དང་བདེ་བ་
བྱེད་པ་འབའ་ཞིག་ཏུ་གྱུར་ཏོ། །དགེ་དང་མི་དགེའི་ལས་རྣམས་གོམས་བྱས་ན། །
མི་རྣམས་ལ་ནི་འདྲིས་པ་ཉིད་དུ་གྱུར། །དེ་ལྟ་བུ་དག་ཆེད་དུ་མི་བསྒྲིམས་ཀྱང་། །
ཚེ་རབས་གཞན་ལ་རྨི་ལམ་བཞིན་དུ་སྤྱོད། །སེམས་དཔའ་ཆེན་པོ་དེས་ཉ་དེ་རྣམས་
ལ་བདག་གི་བུ་སྡུག་པ་རྣམས་ལ་བྱམས་པ་བཞིན་དུ། སྦྱིན་པ་དང་ཚིག་འཇམ་པོ་
དང་དོན་སྤྱོད་པ་ལ་སོགས་པའི་རིམ་པས་རབ་ཏུ་ཕན་འདོགས་པར་གྱུར་ཏོ། །ཕན་
ཚུན་གནོད་པར་བྱེད་ལས་རབ་ཏུ་བཟློག །གཅིག་ལ་གཅིག་ནི་བྱམས་པ་རབ་ཏུ་
བསྐྱེད། །ཐབས་ལ་མཁས་ཤིང་རིགས་པས་དེ་དག་ལ། །ཉ་ཡི་ཆོས་ཚུལ་རབ་ཏུ་
བརྗོད་པར་བྱ། །དེ་ཡིས་དེ་དག་ལེགས་པར་བསྐྱངས་པས་ན། །ཉ་རིགས་དེ་དག་
རབ་ ཏུ་དར་བར་གྱུར། ། མི་ཡི་བདག་པོ་ཚུལ་བཞིན་སྤྱོད་པ་ཡིས། །འབངས་
རྣམས་བསྐྱངས་པས་གནོད་པ་མེད་པ་བཞིན། །དེ་ནས་རེ་ཞིག་ཅིག་ སེམས་ཅན་
རྣམས་སྐལ་བ་མེད་པར་གྱུར་པ་དང༌། ཆར་འབེབས་པའི་ལྷའི་བུ་རྣམས་བག་
མེད་པར་གྱུར་པས་ཆར་ལེགས་པར་མ་བབ་པར་གྱུར་ཏོ། །དེ་ལྟར་ཆར་ལེགས་པར་
མ་བབ་པ་དང༌། མཚོ་མེ་ཏོག་རྒྱས་པ་པདྨ་དཀར་པོ་དང་ལྡན་པའི་ཆུ་གཙང་མས་
109



སྔོན་བཞིན་དུ་གང་བར་མ་གྱུར་ཏོ། ། དེ་ནས་རིམ་གྱིས་དཔྱིད་ཀྱི་དུས་ལ་བབ་པ་
དང་། ངལ་ཞིང་ལེ་ལོའི་དབང་གིས་བུལ་བར་གྱུར་པ་འདྲ་བའི་ཉི་མའི་འོད་ཟེར་
རྣོ་ཞིང་ཚ་བས་ ས་ གཞི་ མངོན་པར་གདུངས་ ཤིང་འབར་བར་གྱུར་པའི་རྗེས་ སུ་
འབྲང་བའི་རླུང་སྐམ་པའི་དབང་གིས་བསིལ་བ་འདོད་པས་ཉིན་རེ་ཞིང་འཐུངས་
པ་བཞིན་དུ་མཚོ་དེ་ལྟེང་ཀ་བཞིན་དུ་གྱུར་ཏོ། །དཔྱིད་ཀྱི་དུས་སུ་ཉི་མ་འབར་བ་
དང༌། །འབར་བའི་རྗེས་འབྲང་རླུང་ནི་དྲག་པོ་དང༌། ། རིམས་ནད་གདུངས་བ་
འདྲའི་ས་གཞི་ཚ་བ་ཡིས། ། ཁྲོས་པ་བཞིན་དུ་ཆུ་ནི་བསྐམས་པར་བྱས། །དེ་ནས་
བྱང་ཆུབ་སེམས་པས་ཉ་མང་པོ་དེ་རྣམས་ལ་ཁཱ་ད་རྣམས་ཀྱིས་གླགས་ལྟ་བར་གྱུར་ན།
ཆུ་འགྲམ་ན་རྒྱུ་བའི་བྱ་རྣམས་ཀྱིས་ལྟ་སྨོས་ཀྱང་ཅི་དགོས་ཏེ། དཔའ་བསྐུམ་ཞིང་
མི་དགའ་བའི་དབང་དུ་ནི་གྱུར། ཅུང་ཟད་འགུལ་ནུས་པ་རྣམས་ལ་བལྟས་ནས།
སྙིང་རྗེ་བཞིན་དུ་བསམས་པ། ཀྱི་ཧུད་ཀྱེ་མ་ཉ་འདི་རྣམས་ནི་མ་རུངས་པར་གྱུར་
ན་མི་རུང་ངོ་སྙམ་ནས། ཆུ་ཡང་ཉིན་རེ་བྲི་བར་གྱུར། །ཚེ་ཟད་པ་དང་འདྲེན་པ་
བཞིན། །ཆར་བཞིན་འདུ་བར་འགྱུར་བ་ཡང་། །ད་རུང་རབ་ཏུ་དཀའ་བ་འདྲ། །
བྲོས་ཏེ་འགྲོ་བའི་ལམ་ཡང་མེད། །གཞན་དུ་ཁྱེར་བའང་སུ་ཡང་མེད། ། བདག་
ཅག་བརླག་པར་དགའ་བ་ཡི། །ངེད་ཀྱི་དགྲ་ཡང་དེ་རིང་བྱུང༌། །ཆུ་ཡི་ལྷག་མ་འདི་
བསྐམས་ན། །གདོན་མི་ཟ་བར་གཡོ་བཞིན་ཡང་། །བདག་གིས་མངོན་སུམ་མཐོང་
བཞིན་དུ། །དགྲ་རྣམས་ཀྱིས་ནི་ཟོས་ཡང་དག། དེ་ལ་འདི་ཅི་ལྟར་བྱས་ན་རུང་སྙམ་
དུ་བདག་ཉིད་ཆེན་པོ་དེས་རྣམ་པར་བརྟགས་ནས། བདེན་པའི་བྱིན་རླབས་
འབའ་ཞིག་གིས་ཕོངས་པ་རྣམས་ལ་ཕན་འདོགས་པར་མཐོང་ངོ༌། །སྙིང་རྗེས་ཀྱང་
སེམས་གདུངས་པས་ཤུགས་ནར་གྱིས་ཕྱུང་སྟེ། གནམ་དུ་བལྟས་ནས་སྨྲས་པ།
རབ་ཏུ་ཕོངས་པར་གྱུར་ནས་བདག་གིས་ནི། །བསམ་བཞིན་སྲོག་ཆགས་བསད་པ་
མི་དྲན་ཏེ། །བདེན་པ་འདི་ཡིས་ལྷ་ཡི་རྒྱལ་པོ་རྣམས། ། ཆར་པ་འབབ་ཅིང་མཚོ་ནི་
གང་བར་ཤོག །དེ་ནས་བདག་ཉིད་ཆེན་པོ་དེས་བསོད་ནམས་བསགས་པའི་ཡོན་
ཏན་དང༌། བདེན་པའི་བྱིན་རླབས་ཀྱི་མཐུ་དང་། དེ་ལ་དགའ་བར་གྱུར་པའི་
110



ལྷ་དང་ཀླུ་དང་གནོད་སྦྱིན་རྣམས་ཀྱི་མཐུས་དུས་མ་ཡིན་པའི་སྤྲིན་ཆུས་གང་བའི་
གཟུགས་ཅན་རྣམས་སྒྲ་སྙན་པ་ཟབ་མོ་ནི་སྒྲོགས། – གློག་འགྱུ་བས་ནི་བརྒྱན་སྤྲིན་
མགོ་སྔོན་པོ་རྒྱ་ཆེ་བ་རབ་ཏུ་འཕྲོ་བ་ནི་ཁ་གླལ་བ་བཞིན་སྤྲིན་གྱི་རྩེ་མོ་ཕན་ཚུན་དུ་
འདུས་པ་ནི་ལག་པས་འཁྱུད་པ་འདྲ་པར་སྤྲིན་ནག་པོ་རྣམས་བྱུང་བར་གྱུར་ཏོ། །
ནག་པོའི་སྤྲིན་རྣམས་རི་བོའི་གྲིབ་མ་བཞིན། ། ཕྱོགས་ཀྱི་ཐ་གྲུའི་ཚད་ནི་འཇལ་བ་
བཞིན། ། སྤྲིན་མགོ་ནག་པོས་མུན་ནག་སྤེལ་བ་བཞིན། །མེ་ལོང་ནང་བཞིན་ནམ་
མཁའི་དཀྱིལ་ན་མཛེས། །རྨ་བྱ་རབ་དགའ་ཟེ་བ་སྦྲེལ་བ་རྣམས། ། གླུ་གོར་མཛེས་
པས་རབ་ཏུ་བསྟོད་པ་བཞིན། ། སྤྲིན་ཚོགས་དེ་དག་དཔའ་བོ་དགོད་པ་བཞིན། །
རྒྱུན་ཆགས་ཟབ་མོའི་སྒྲ་འཛིན་རྣམ་པར་མཛེས། །དེ་ཡིས་ཆར་པ་མུ་ཏིག་གཏོར་བ་
བཞིན། ། ཆུ་རྒྱུན་འབབ་པས་རྡུལ་རྣམས་རབ་ཞི་ཞིང་། ། ཆར་སྤྲིན་ལངས་པའི་
རླུང་གིས་རྣམ་བསྐྱོད་པས། ། ས་གཞི་དྲི་ཞིམ་ངད་ཀྱིས་ཁྱབ་པར་གྱུར། ། དཔྱིད་ཀྱི་
དུས་ལ་བབ་པས་རྣམ་སྤེལ་ཀྱང་། །ཉི་མའི་འོད་ཟེར་སྣང་བ་མེད་པར་གྱུར། ། ལྦུ་
བའི་ཕྲེང་བ་འཁྲིགས་པས་བསྐོར་བ་ཡི། །ཆུ་རྣམས་ཤོང་བུ་དམའ་བར་འབབ་པར་
གྱུར། །འབྲུག་གི་རྔ་སྒྲས་རབ་ཏུ་དགའ་གྱུར་ནས། །གློག་ཕྲེང་འགྱུ་བ་བྲོ་གར་བྱེད་
པ་བཞིན། ། ཡང་དང་ཡང་དུ་ གསེར་འོད་ གསལ་བ་ཡི། ། འོད་ཟེར་འཕྲོ་བས་་་
ཕྱོགས་རྣམས་ཁྱབ་པར་གྱུར། །དེ་ནས་ཆར་པའི་རྒྱུན་མདོག་སྐྱ་བོ་ཀུན་ཏུ་ཁྱབ་པར་
བབ་པར་གྱུར་པས་མཚོ་གང་བར་གྱུར་ཏེ། ཆར་གྱི་རྒྱུན་བབ་མ་ཐག་ཏུ་ལཱ་ད་ལ་
སོགས་པ་བྱ་མང་པོ་རྣམས་ནི་བྱེར། ཉ་མང་པོ་རྣམས་གསོན་དུ་རེ་བའི་བསམ་པ་
གྲུབ་ཅིང་རབ་ཏུ་དགའ་བར་གྱུར་པ་དང༌། བྱང་ཆུབ་སེམས་དཔའ་སྙིང་རབ་ཏུ་
དགའ་བར་གྱུར་ཀྱང་ཆར་ཆད་དུ་དོགས་ནས་ཆར་སྤྲིན་ལ་སྨྲས་པ། ། ཆར་སྤྲིན་
འབྲུག་སྒྲ་ཟབ་ཅིང་བརྟན་པར་སྒྲོགས། ཁུ་ད་རབ་ཏུ་དགའ་བ་མེད་པར་་་་་
མཛོད། །གློག་རྒྱུན་འབར་བ་འགྱུ་བའི་འོད་ཟེར་ཅན། །ཆར་པའི་རྒྱུན་རྣམས་རིན་
ཆེན་འདྲ་བར་ཕོབ། །ལྷའི་དབང་པོ་བརྒྱ་བྱིན་གྱིས་ཚིག་དེ་ཐོས་ནས། ཡིད་ལ་ཡ་
མཚན་རབ་ཏུ་ཆེ་བར་གྱུར་ཏེ། ། དེའི་དྲུང་དུ་མངོན་སུམ་དུ་འོངས་ནས་མགུ་བར་
11



གྱུར་ཏེ་སྨྲས་པ། ཆར་སྤྲིན་འབྲུག་སྒྲ་སྙན་པ་རབ་སྒྲོགས་ཤིང་། །བུམ་པ་བསྡུས་
པ་བཞིན་དུ་གང་བབ་པ། །འདི་ནི་ཉ་དབང་མཐུ་ཆེན་ཁྱོད་ཉིད་ཀྱི། །བདེན་པ་
ཁྱད་པར་ཅན་གྱི་མཐུ་ཡིན་ཏེ། །འཇིག་རྟེན་དོན་ལ་བརྩོན་པར་གྱུར་པ་ཡིས། །
སྐྱེས་བུ་ཁྱོད་ལྟ་བུ་ཡི་སྤྱོད་པ་ལ། ། ངན་སྒྲོགས་བྱ་བ་བདག་གིས་གང་བྱས་པ། །
བདག་གིས་བག་མེད་འཁྲུལ་བ་མཚར་ཅིག་བྱས། ། སྐྱེས་བུ་དམ་ པའི་ གྲོགས་ནི་
བདག་གིས་བགྱིས། །དེ་རིང་སླན་ཆད་དེ་ལྟར་ཁྱོད་མ་དགོངས། །ཡུལ་ཕྱོགས་འདི་
ཡང་ཁྱོད་ཀྱི་ཡོན་ཏན་གཞི། །སླན་ཆད་འདི་ལྟར་ཕོངས་པར་ཡང་མི་འགྱུར། །དེ་
ལྟར་ཚིག་སྙན་པས་མགུ་བར་བྱས་ནས་དེ་ཉིད་དུ་མི་སྣང་བར་གྱུར་ཏོ། ། མཚོ་དེ་
ཡང་ཆུས་གང་ཞིང་རབ་ཏུ་འབྱོར་པར་གྱུར་ཏོ། །དེ་ལྟར་ན་ཚུལ་ཁྲིམས་དང་ལྡན་
པ་རྣམས་ནི་ཚེ་འདི་ཉིད་ལ་ཡང་དགེ་བའི་བསམ་པ་འགྲུབ་པར་འགྱུར་ན། ཚེ་
རབས་གཞན་ལྟ་སྨོས་ཀྱང་ཅི་དགོས། དེ་བས་ན་ཚུལ་ཁྲིམས་རྣམ་པར་དག་པ་ལ་
འབད་པར་བྱའོ། །ཉའི་སྐྱེས་པའི་རབས་ཏེ་བཅོ་ལྔ་བའོ། ། ། །
བཅུ་དྲུག་པ། བྱ་སྲེག་པའི་ཕྲུ་གུར་སྐྱེས་པའི་རབས།
༡༡ ༈ བདེན་པའི་ཚིག་བསྒོམས་ན་མེས་ཀྱང་འདའ་བར་བྱེད་མི་ནུས་སོ། ། དེ་
བས་ན་བདེན་པའི་ཚིག་ལ་བརྩོན་པར་བྱའོ། །དེ་ཡང་འདི་ལྟར་བྱང་ཆུབ་སེམས་
དཔའ་དགོན་པའི་གནས་ཤིག་ན། བྱ་སྲེག་པའི་ཕྲུ་གུ་ཞིག་ཏུ་གྱུར་ཏོ་ཞེས་གྲགས་
སོ། ། དེ་ཡང་སྒོ་ངའི་སྦུབས་ནས་བྱུང་ནས་ཞག་གྲངས་མང་པོ་ནི་མ་ལོན། སྤུ་
གསར་པ་ནི་མ་སྐྱེས། རབ་ཏུ་རིད་པས་ཡན་ལག་དང་ཉིང་ལག་གི་ཕྱོགས་རྣམས་
ནི་གསལ་བར་མངོན། ཕ་མ་གཉིས་ཀྱིས་རྩྭ་དང་ལྡུམ་བུ་སྡུག་པོའི་ནང་དུ་ཚང་
བཅས་པའི་ནང་ན་ཕྲུ་གུ་མང་པོ་སྤུན་དང་ལྷན་ཅིག་ཏུ་འཁོད་དོ། ། དེ་ལྟ་བུའི་
གནས་སྐབས་ན་ཡང་ཆོས་ཀྱི་འདུ་ཤེས་མ་ཉམས་པའི་ཕྱིར། ། ཕ་མ་གཉིས་ཀྱིས་
ཟས་རྙེད་པ་སྲོག་ཆགས་ཁྱེར་ཏེ་འོངས་པ་ནི་ཟེར་མི་བཏུབ་ཅིང་རྩྭའི་ས་བོན་དང་
ཤིང་ནུ གྲོ་དྷའི་འབྲས་བུ་ཁྱེར་ཏེ་འོངས་པ་དེ་འབའ་ཞིག་ཟོས་ཏེ། ཕ་མ་གཉིས་
112



ཀྱིས་ཀྱང་དེ་འབའ་ཞིག་གིས་གསོས་སོ། །དེ་ཁ་ཟས་རྩུབ་ཅིང་ཆུང་བ་དེས། ལུས་
རྒྱས་པར་མ་གྱུར་འདབ་གཤོག་ཀྱང་མ་རྫོགས་སོ། །བྱ་སྲེག་པའི་ཕྲུ་གུ་གཞན་རྣམས་
ཁ་ཟས་ཅི་འོངས་པ་ཟོས་པས་མཐུ་ཆེ་ཞིང་འདབ་གཤོག་རྣམས་ཀྱང་རྒྱས་པར་གྱུར་
ཏོ། །འདི་ནི་ཆོས་ཉིད་ཡིན་ཏེ། འདི་ལྟར། ཆོས་དང་ཆོས་མིན་མི་འཛེམ་
ཞིང༌། །ཐམས་ཅད་ཟ་བ་བདེ་བར་གནས། །ཆོས་དང་ལྡན་པའི་ཚུལ་འདོད་ན། །
ཆོ་གའི་ཟས་ཟ་བཞིན་དུ་འདུག། བཅོམ་ལྡན་འདས་ཀྱིས་ཀྱང་ངོ་ཚ་མི་ཤེས་པ་ནི་
བདེ་བར་འཚོའོ། ། ཞེས་ཚིགས་སུ་བཅད་པ་གཉིས་གསུངས་ཏེ། དེ་ཡང་དམ་
འཕགས་པ་གནས་བརྟན་པའི་གཞུང་ལས་འབྱུང་བ། བརྐམ་ཞིང་བྱ་རོག་ལྟར་
དཔའི་བ། །ངོ་ཚ་མེད་པ་ལེགས་པར་འཚོ། །བརྣབ་ཅིང་སྤྱི་རྟོལ་ཆེ་བ་ཡི། །འཚོ་
བ་ཤིན་ཏུ་ཉོན་མོངས་ལྡན། །རྟག་ཏུ་སྐྱོན་མེད་ཚོལ་བ་དང་། །ཞུམ་ཞིང་བག་དང་
བཅས་པ་དང༌། །འཚོ་བ་སྐྱོན་མེད་ལྟ་བ་དང་། །ངོ་ཚ་ཤེས་པས་འཚོ་མི་བདེ། །དེ་
དག་ གི་ གནས་ སྐབས་ དང་ མི་རིང་ བ་ ཞིག་ན་ནགས་ཚལ་ཆེན་ པོ་མེས་ཚིག་ སྟེ།
འཇིགས་སུ་རུང་བའི་སྒྲ་ནི་འུར་འུར་ཟེར། དུད་པའི་ཚོགས་ནི་འཁྱིལ། མེ་ལྕེ་གཡོ་
བ་འཁྲིགས་ཤིང་མེ་སྟག་ནི་རྣམ་པར་འཕྲོ། ནགས་ཚལ་ན་རྒྱུ་བར་བྱེད་པ་རྣམས་
ནི་ ཤུག་པར་བྱེད་པ། ནགས་ཚལ་སྟུག་པོ་རྣམས་ནི་འཇིགས་པར་བྱེད་པ་ཞིག་
བྱུང་བར་གྱུར་ཏོ། །དེ་ནི་རླུང་གིས་བསྐྱོད་པས་རྣམ་པར་འཕྲོ། །མེ་ལྕེ་འཁྲུག་པའི་
ལག་པ་གར་མཛེས་བྱེད། །དུད་པས་འཁྲིགས་པའི་སྒྲ་ནི་བསྡིགས་པ་བཞིན། །སྒྲ་
དང་བཅས་པ་དེ་དག་འཇིགས་པ་བསྐྱེད། །དྲག་པོའི་རླུང་གིས་བསྐྱོད་པས་རབ་ཏུ་
གཡོ། །ནགས་ཀྱི་རྩྭ་རྣམས་འཇིགས་པས་ཉེན་པ་འདྲ། །མེ་དེ་རྔམ་པ་བཞིན་དུ་
མངོན་པར་འོངས། ། མེ་སྟག་འཕྲོ་བ་མང་པོས་ཁྱབ་པར་བསྲེག། བྱ་ཚོགས་མང་
པོ་སྐྲག་ནས་རབ་ཏུ་བྱེར། ། རི་དྭགས་འཇིགས་པས་རྒྱུ་ཞིང་ཀུན་ཏུ་བྲོས། ། དུད་
པའི་ནང་ནས་མེ་སྒྲ་དྲག་པོ་གྲག། དེ་ཡིས་སྐྲག་ནས་ནགས་ཚལ་དུ་བ་འདྲ། ། མེ་
དེ་རླུང་དྲག་པོས་བདས་པས་གནོད་པ་བཞིན་དུ་རྩྭ་མཐུག་པོ་ལ་མེ་མཆེད་པས་དེ་
དག་གི་ཚང་དང་ཉེ་བར་འོངས་སོ། །དེ་ནས་སྲེག་པའི་ཕྲུ་གུ་དེ་རྣམས་འཇིགས་
11༔



ཤིང་སྐྲག་པས་འཁྲུག་པའི་སྒྲ་མི་སྙན་པ་འབྱིན་ཞིང་གཅིག་ལ་གཅིག་མི་ལྟ་བར་རྟབ་
བཞིན་དུ་འཕུར་ཏེ་སོང་ངོ༌། །བྱང་ཆུབ་སེམས་དཔའ་ནི་ཉམ་ཆུང་བས་འདབ་
གཤོག་མ་རྫོགས་པར་འཕུར་བར་མ་སྩལ་ཏོ། ། བྱང་ཆུབ་སེམས་དཔའ་ཆེན་པོ་དེ་
བདག་གི་མཐུ་སྟོབས་ཤེས་པས་མ་འཁྲུགས་པ་ཉིད་དུ་མེ་དེ་བཙན་ཐབས་སུ་འོངས་
པ་འདྲ་བ་ལ་ཚིག་འཇམ་པོས་སྨྲས་པ། བདག་གི་རྐང་པའི་མིང་དོན་མེད་ཅིང་
འདབ་མ་མེད། ། བདག་གི་ཕ་མ་གཉིས་ཀྱང་ཁྱོད་ལ་སྐྲག་ནས་བྲོས། ། ཁྱོད་ལ་
མགྲོན་བྱར་རུང་བ་འདི་ན་ཅི་ཡང་མེད། །དེ་བས་མེ་ཁྱོད་འདི་ནས་སླར་ནི་ལྡོག་
པར་རིགས། ། སེམས་དཔའ་ཆེན་པོ་དེས་བདེན་པ་ཡོངས་སུ་བསྒོམས་པའི་ཚིག་
གིས་དེ་སྐད་སྨྲས་པ་དང་། རྩྭ་རྣམས་ཚང་ཚིང་སྐམ་པོ་འདབ་ཆགས་ལ། །མེ་དེ་
རླུང་གིས་རབ་ཏུ་སྦྱར་གྱུར་ཀྱང་། ། འབབ་ཆུ་ཀླུང་ཆེན་འབྲུབ་དང་འཕྲད་པ་
བཞིན། །དེ་ཡི་ཚིག་ཐོས་དེ་མ་ཐག་ཏུ་ཞི། །དེང་སོང་དུས་ན་གངས་རིའི་ཁྲོད་ནས་
ས་ཕྱོགས་དེར། ། དགོན་པའི་མེ་ལྕེ་རླུང་གིས་བསྐྱོད་དེ་རྒོད་པ་ཡང༌། ། མགོ་མང་
སྦྲུལ་ནི་སྔགས་ཀྱིས་བཏབ་སྟེ་བཟློག་པ་བཞིན། ། མེ་ལྕེ་གཡོ་བ་དལ་ཞིང་ཞི་བར་
འགྱུར་ཞེས་གྲགས། ། དེ་ཅིའི་ཕྱིར་བསྟན་ཞེ་ན། སྨྲས་པ། རྒྱ་ མཚོའི་དུས་་་
ཤུགས་རབ་ཏུ་གཡོ་བའི་གདེངས་ཅན་དང༌། ། བདག་ལ་ཕན་འདོད་ཐུབ་དབང་
བསྟན་པའི་བསླབ་པ་བཞིན། །བདེན་པའི་བདག་ཉིད་ཅན་གྱིས་གང་དག་བསྒོ་བ་
ནི། །མེས་ཀྱང་མི་འདའ་དེ་བས་བདེན་པ་མི་བཏང་ངོ་། །དེ་ལྟར་བདེན་པ་ཡོངས་
སུ་བསྒོམས་པའི་ཚིག་ནི་མེས་ཀྱང་འདའ་བར་མི་ནུས་ཏེ། དེ་བས་ན་བདེན་པའི་
ཚིག་ལ་བརྩོན་པར་བྱའོ། །དེ་བཞིན་གཤེགས་པའི་ཡོན་ཏན་བསྔོགས་པ་ལ་ཡང་
བརྗོད་པར་བྱའོ། །བྱ་སྲེག་པའི་ཕྲུ་གུར་སྐྱེས་པའི་རབས་ཏེ་བཅུ་དྲུག་པའོ། །། །
བཅུ་བདུན་པ། བུམ་པའི་སྐྱེས་པའི་རབས།
1:|:ཀྱི ༈ ཆང་འཐུང་བ་ནི་ཉེས་པ་དུ་མ་འབྱུང་ཞིང་། ། ཤིན་ ཏུ་ མ་རུངས་པར་་་
འགྱུར་བའི་ཕྱིར། དགེ་བ་རྣམས་ནི་གཞན་དག་ཀྱང་འདི་ལས་ཟློག་པར་བྱེད་ན་
114



བདག་ཉིད་ལྟ་སྨོས་ཀྱང་ཅི་དགོས། དེ་ཡང་འདི་ལྟར་བྱང་ཆུབ་སེམས་དཔའ་
སྙིང་རྗེ་ཆེན་པོས་ཡོངས་སུ་བསྒོས་པའི་བློ་ཅན། གཞན་ལ་ཕན་ཞིང་བདེ་བར་
བྱེད་པ་ལ་དགའ་བ། སྦྱིན་པ་དང་དུལ་བ་དང་ཞི་བ་ལ་སོགས་པས་བསོད་ནམས་
འཕེལ་བ་ཉམས་སུ་ལེན་པ་སྟེ། དེ་རེ་ཞིག་ཅིག་ལྷ་རྣམས་ཀྱི་དབང་པོ་བརྒྱ་བྱིན་དུ་
གྱུར་ཏོ་ཞེས་གྲགས་སོ། །དེ་ལྷའི་ལོངས་སྤྱོད་ཀྱི་བདེ་བ་རྣམས་ཕུན་སུམ་ཚོགས་ཀྱང་
སྙིང་རྗེའི་དབང་དུ་གྱུར་པས་འཇིག་རྟེན་གྱི་དོན་བྱ་བ་ལ་བརྩོན་པ་ལྷོད་པར་མ་གྱུར་
ཏོ། །འཇིག་རྟེན་ཡོངས་ཀྱི་ཕལ་ཆེར་དཔལ་ལྡན་ན། །ཆང་གིས་མྱོས་བཞིན་བདག་
གི་དོན་ཡང་འདོར། ། ལག་ཡོད་རྣམས་ནི་གཞན་གྱི་དོན་ལ་ཡང༌། །ལྷ་དབང་
དཔལ་དང་ལྡན་ཡོང་དེས་མི་མྱོས། ། སྡུག་བསྔལ་མིང་པོས་གདུངས་པའི་ སེམས་
ཅན་ལ། །གཉེན་བཤེས་སྡུག་པ་རྣམས་ལ་བྱམས་པ་བཞིན། །བརྟན་ཞིང་དཔལ་གྱི་
རང་བཞིན་ཤེས་པས་ན། །དེ་ནི་གཞན་གྱི་དོན་སྤྱོད་ཡོད་མི་བརྗེད། །དེ་ནས་རེ་
ཞིག་ཅིག་བདག་ཉིད་ཆེན་པོ་དེས་མིའི་འཇིག་རྟེན་ཉུལ་བའི་ཚེ། །སྙིང་བརྩེ་བ་དང་
བྱམས་ཤིང་མཐུ་ཆེ་བའི་མིག་གིས་མཐོང་བ་ནི། ཐམས་ཅད་ཀྱི་མཛའ་བོ་ཞེས་བྱ་
བའི་རྒྱལ་པོ་ཞིག་མི་དགེ་བའི་བཤེས་གཉེན་ལ་བརྟེན་པའི་སྐྱོན་གྱིས་བློན་པོ་དང་
འབངས་སུ་བཅས་པར་ཆང་འཐུང་བ་ལ་དགའ་བར་གྱུར་ཏེ། དེ་ལ་སྐྱོན་དུ་མི་ལྟ་
བར་གྱུར་པ་ལ་ཆང་འཐུང་བ་ཡང་སྐྱོན་ཆེ་བར་མཐོང་ནས། བདག་ཉིད་ཆེན་པོ་
དེ་སྙིང་རྗེ་ཆེན་པོས་མི་དགའ་བར་གྱུར་ཏེ་བསམས་པ། ཀྱེ་མ་ཧོ། འཇིག་རྟེན་
འདི་དག་ནི་རབ་ཏུ་མ་རུངས་པར་གྱུར་ཅིང་འཁོད་དོ་སྙམ་ནས། འཐུང་ན་ཐོག་
མར་རབ་ཏུ་ཞིམ། །སྐྱོན་དུ་ལྟ་བ་རྨོངས་པར་གྱུར། །ལེགས་པར་འགྱུར་བ་མེད་
པར་བྱས། །ལོག་པའི་ལམ་ནི་བཟང་པོ་བཞིན། །དེ་ལ་འདིར་ནི་ཇི་ལྟར་བྱས་ན་
རུང་སྙམ་པ་དང༌། ། སླར་ཐབས་ཡོད་དོ་སྙམ་ནས། གཙོ་བོར་གྱུར་པ་རྣམ་པ་
གོང་སྤྱོད་པར། ། སྐྱེ་བོ་རྣམས་ཀྱང་དེ་ཡི་རྗེས་སུ་འཇུག། དེ་བས་འདིར་ནི་རྒྱལ་
པོ་ཉིད་བཅས་ན། །འཇིག་རྟེན་དག་ན་དགེ་སྡིག་དེ་ལས་འབྱུང་། ། དེ་ལྟར་རྣམ་
པར་ངེས་པར་བྱས་ནས། སེམས་དཔའ་ཆེན་པོ་དེ་གསེར་བཙོ་མའི་མདོག་ལྟར་
115



ཡིད་དུ་འོང་བ་སྐྲའི་ཐོར་ཚུགས་ཅུང་ཟད་རྩུབ་པ་འཁྱིལ་བ་ཅན་ཤིང་གི་ཤུན་ལྤགས་
དང་རི་དྭགས་ཨ་ཛི་ནའི་པགས་པ་གྱོན་པ་ཚངས་པའམ། ལུས་གཟི་བྱིན་ལྡན་པ་
ཞིག་ཏུ་མངོན་པར་སྤྲུལ་ནས། ཆང་གིས་གང་བའི་བུམ་པ་ཧ་ཅང་མི་ཆེ་བ་ཞིག་ནི་
ལག་པ་གཡོན་ན་ཐོགས་ཏེ་འོངས་པ། དེ་ནས་ཐམས་ཅད་ཀྱི་མཛའ་བོ་རྒྱལ་པོའི་
འཁོར་གྱི་ནང་དུ་འདུས་ཏེ། ཆང་དང་སྦྲང་ཆང་དང་བུ་རམ་ཤིང་གི་ཆང་དང༌།
ཆང་བཅོས་མ་དང་རྒུན་ཆང་གི་གཏམ་གྱི་གནས་སྐབས་གླེང་བའི་ཚེ། མདུན་གྱི་
ནམ་མཁའ་ལ་བྱུང་སྟེ་འདུག་པར་གྱུར་ཏོ། །དེ་ནས་སྐྱེ་བོ་དེ་དག་ངོ་མཚར་ཆེ་ཞིང་
རབ་ཏུ་གུས་པས་ལངས་ཏེ་ཐལ་མོ་སྦྱར་ནས་རིམ་གྲོ་བསྐྱེད་པ་དང༌། ཆར་སྤྲིན་
འབྲུག་སྒྲ་ཟབ་མོའི་སྒྲ་འབྱིན་པ་བཞིན་དུ་གསང་བསྟོད་དེ་སྨྲས་པ། མེ་ཏོག་ཕྲེང་
བ་མགུལ་ན་བཀོད། །མགྲིན་པ་མན་ཆད་རབ་ཏུ་གང༌། །བུམ་པ་རྒྱན་གྱིས་བརྒྱན་
པ་ཡི། །བུམ། པ་འདི་ནི་སུ་ཉོ་འདོད། ། མེ་ཏོག་ཕྲེང་བས་ གདུ་བུར་བཏགས་པ་
བཞིན། །བུམ་པའི་ཁ་རྒྱན་འདམ་བུས་བརྒྱན་པ་དག །རླུང་གིས་བསྐྱོད་པས་
རབ་ཏུ་གཡོ་བ་ཡི། །བུམ་པ་འདི་ནི་རིན་གྱིས་སུ་ཉོ་འདོད། །དེ་ནས་རྒྱལ་པོ་དེ་ཡ་
མཚན་དང་ངོ་མཚར་དང་ངོ་མཚར་ཆེ་བར་གྱུར་ཏེ། རབ་ཏུ་གུས་པས་ལྟ་ཞིང་ཐལ་
མོ་སྦྱར་ནས་སྨྲས་པ། གཟི་ཆེན་ཉི་མ་འབར་འདྲ་མཛེས་པ་ཟླ་བ་བཞིན། །ཁྱོད་
ཀྱི་སྐུ་མཛེས་ཐུབ་པ་འགའ་ཞིག་ལགས་པར་གདའ། །དེ་བས་འཇིག་རྟེན་ཀུན་གྱིས་
འཚལ་བར་གསུང་བའི་རིགས། །ཁྱོད་ཀྱི་ཡོན་ཏན་མཚར་ཅིག་མཆིས་པ་བདག་
ཅག་རེ། །བརྒྱ་བྱིན་གྱིས་སྨྲས་པ། ང་ནི་སུ་ཡིན་ཕྱིས་ཀྱང་ཤེས་འགྱུར་གྱིས། །
ཁྱེད་ཅག་འཇིག་རྟེན་གཞན་ལ་མི་འཇིགས་ཤིང༌། །ཚེ་འདི་ལ་ཡང་བརླག་པར་མི་
འཇིགས་ན། །བུམ་པ་འདི་ནི་ང་ལས་ཉོ་བར་གྱིས། ། རྒྱལ་པོས་སྨྲས་པ། ཨེ་མ་ཧོ།
ཁྱོད་ཀྱིས་ཚོང་ཟོང་བཙོང་བ་འདི་ནི་སྔོན་མ་བྱུང་བ་ཞིག་གོ །འཇིག་རྟེན་ན་ནི་
ཚོང་ཟོང་རྣམས། །གང་ལ་ཡོད་ཀྱང་ཡོན་ཏན་བརྗོད། །ཉེས་པའི་སྐྱོན་ནི་བཅས་
པ་ཡིན། ཚོང་ཟོང་བཙོང་བ་དེ་ལྟར་གྲགས། །བརྫུན་དུ་སྨྲས་པས་འཇིགས་པ་
རྣམས། །ཁྱོད་ལྟ་བུ་ཡི་ཚུལ་འཛིན་ཏེ། །དགེ་བ་རྣམས་ནི་བདེན་པ་དང་། །ཕོངས་
116



པར་གྱུར་ཀྱང་མི་གཏོང་ན། །བུམ་པ་འདི་ནི་ཅི་ཡིས་བཀང༌། །ཁེ་སྤོགས་ཆེན་པོ་ཅི་
ཡོད་ན། ། ཁྱོད་ལྟ་བུས་ཡང་བདག་ལ་ཚོང་། ། བདག་ཉིད་ཆེན་པོ་དེས་སྨོས་པ་
ཤིག །བརྒྱ་བྱིན་གྱིས་སྨྲས་པ། རྒྱལ་པོ་ཆེན་པོ་གསོན་ཅིག འདི་ནི་ཆུ་དང་
ཞོ་དང་དར་བའམ་མུ་ཏིག་ཆུ་ཡིས་གང་བ་མིན། ། གེ་སར་དྲི་ཞིམ་ཁུ་བའི་ཆང་དང་
མར་གྱིས་གང་བ་ཡང་མ་ཡིན་ལ། །ཀུ་མུ་ཏ་དང་སྤྲིན་མེད་ཟླ་འོད་འདྲ་བའི་འོ་མས་
གང་བ་མིན། ། སྡིག་པའི་རང་བཞིན་ཅན་གྱིས་གང་བའི་བུམ་པ་དེ་ཡི་ཡོན་ཏན་
ཉོན། ། གང་ཞིག་འཐུངས་ན་ར་རོ་ སོང་ནས་གོམ་པ་དབང་མེད་འདོར་ཞིང་
འགྲོ། །ཡུལ་ཕྱོགས་མ་འདྲིས་པར་ཡང་འཁྱམས་ཤིང་རྡེག་འཆོས་དྲན་པ་ཉམས་
པར་འགྱུར། །བཟའ་དང་མི་བཟའ་དཔྱད་པ་མེད་པར་དེ་དག་བཟར་གྱུར་པ། །
དེ་དང་དེ་ཡིས་གང་བའི་བུམ་པ་ཐ་ཤལ་འདི་ཉོས་ཤིག་ ། གང་གིས་བདག་གི་
སེམས་ལ་དབང་མེད་བློ་ཉམས་རྣམ་པར་འཁྱམས། ། ཕྱུགས་དང་འདྲ་བར་བླུན་
ཞིང་དགྲ་བོས་འཕྱས་ཀྱང་བྱེད་པར་འགྱུར། ། གང་གིས་མདུན་སར་གར་བྱེད་
འགྱུར་ཞིང་བླང་གིས་འཁར་རྔ་བརྡུངས། ། དགེ་བ་མེད་པའི་བུམ་པའི་ཆང་འདི་
ཁྱེད་ཀྱིས་ཉོ་བར་རིགས། །འཐུངས་ན་གང་གིས་བདག་གི་ངོ་ཚ་འོས་པ་འདོར། །
གོས་དང་བྲལ་ཞིང་གཅེར་བུར་བྱུང་ཡང་ངོ་ཚ་མེད། ། གྲོང་ཁྱེར་སྐྱེ་བོ་མང་པོའི་
ལམ་དུ་ཡིད་རྟོན་འགྲོ་ ། བུམ་པ་འདི་ནི་བཙོང་བར་འོས་ཏེ་དེ་བླུགས་སོ། །གང་
འཐུངས་ན་ནི་སྐྱུགས་པའི་ཟས་ཀྱིས་གོས་འགྱུར་ཞིང་། །ཁྱི་ཡིས་ཁ་ཡང་དོགས་པ་
མེད་པར་བལྡག་པར་འགྱུར། །དྲན་པ་མེད་པར་ལམ་པོ་ཆེ་ན་ཉལ་བར་འགྱུར། །
བཙོང་ན་འགྲིམ་པ་དེ་ནི་བུམ་པ་འདིར་བླུགས་སོ། །གང་ཞིག་འཐུངས་ནས་མྱོས་ཏེ་
དབང་མེད་པར། ། ཕ་མ་དག་ཀྱང་ཤི་ལ་འཆིང་བར་བྱེད། །ནོར་གྱི་བདག་པོ་དག་
ཀྱང་ཁྱད་དུ་གསོད། ། ཕན་བརླགས་དེ་ནི་བུམ་པ་འདིར་བླུགས་སོ། །གང་ཞིག་
འཐུངས་ན་མྱོས་པས་དྲན་བརླགས་ཏེ། །བྲི་ཥྛ་ཨན་དྷ་དག་ཀྱང་དམེ་བྱུང་ནས། །
དབྱུག་ཆེན་ཐོགས་ཏེ་ཕན་ཚུན་ཐ་མལ་ཕྱུང༌། ། མྱོས་འགྱུར་དེ་ནི་བུམ་པ་འདིར་
བླུགས་སོ། །གང་ལ་ཆགས་ན་དཔལ་གྱི་གཞིར་གྱུར་རིགས། །ཇེ་མཐོ་ཇེ་མཐོར་
117



འགྱུར་བའང་བརླག་པར་འགྱུར། ། ནོར་གྱི་དབྱིག་ལྡན་རིགས་ཀྱང་ཕུང་བར་་་
འགྱུར། །བཙོང་རྒྱུ་དེ་ནི་བུམ་པ་འདི་ན་འདུག །གློ་བུར་དུ་ཞིང་འདུག་ལ་དགོད་
ཅིང་མ་ངེས་སྨྲ། ། གདོན་གྱིས་ཟིན་པ་བཞིན་དུ་མིག་ནི་མཆི་མས་གང་། །སྨད་ཅིང་
བརྙས་པར་འགྱུར་བའི་གནས་སུ་ངེས་འགྱུར་བ། །བློ་ཉམས་འགྱུར་བ་འདི་ནི་བུམ་
པོ་འདི་ན་ཡོད། །རྒས་པར་གྱུར་ཀྱང་གང་གིས་སེམས་ཉམས་ཤིང༌། ། བདག་ལ་
ཕན་པར་འདོད་པའི་ལམ་དུ་མི་འཇུག་ན། ། མ་བརྟགས་མང་དུ་སྨྲ་བར་ངེས་འགྱུར་
ལ། ། བཙོང་རྒྱུ་དེ་ནི་བུམ་པ་འདི་ན་ཡོད། ། གང་གི་ཉེས་པས་སྔོན་གྱི་ལྷ་རྣམས་
མྱོས། །ལྷ་ཡི་ རྒྱལ་པོའི་དཔལ་ནི་ ཉམས་བྱས་ནས། ། སྐྱབས་འདོད་ཕྱིར་ནི་རྒྱུ་་་
མཚོའི་ནང་ན་གབ། །དེ་ཡིས་གང་བའི་བུམ་པ་འདི་ཉོས་ཤིག། མི་བདེན་པ་ཡང་
བདེན་པ་བཞིན་དུ་ངོ་མཐོན་སྨྲ། ། མི་བྱ་བ་ཡང་བྱ་བ་བཞིན་དུ་དགའ་བཞིན་
བྱེད། ། གང་གི་ལན་གྱིས་ཡོད་མེད་ཕྱིན་ཅི་ལོག་ཏུ་ཤེས། ། དེ་ནི་སྨད་པའི་ལུས་
བཞིན་བུམ་པ་འདི་ན་འདུག ། མྱོས་འགྱུར་རིག་སྔགས་སྡུག་བསྔལ་རྒྱུར་འགྱུར་
བ། །སྡིག་པའི་མ་མོ་བྱུར་ངན་མངོན་སུམ་བཞིན། ། རྩོད་པའི་ལམ་དང་ཐ་དད་མ་
ཡིན་པ། །སྙིང་གི་མུན་པ་མི་བཟད་དེ་མྱོས་ཤིག། གང་གིས་བློ་ནི་རབ་ཏུ་ཉམས་གྱུར་
ནས། ། ཕ་མ་ཉེས་པ་མེད་པའང་གསོད་འགྱུར་ཞིང༌། ། བདེ་ལ་མ་ཆགས་དཀའ་
ཐུབ་ཅན་ཡང་གསོད། །བཙོང་བའི་མཆོག་འདི་རྒྱལ་ལ་ཕུལ་བས་བཞེས། །མི་ཡི་
བདག་པོ་ཆང་ནི་འདི་འདྲ་ཡང༌། །འཇིག་རྟེན་ན་ནི་ལྷ་ཞེས་རབ་ཏུ་གྲགས། །ཡོན་
ཏིན་ལ་ནི་གང་དག་མི་དགའ་བ། །དེ་དག་ཆང་འདི་ཉོས་ལ་འབད་པར་གྱིས། །
གང་ཞིག་བསྟེན་ན་ངན་པ་སྤྱོད་པར་འགྱུར། ། རབ་ཏུ་འཇིགས་པས་སེམས་ཅན་
དམྱལ་བར་ལྷུང་། །དུད་འགྲོའི་གནས་དང་ཡི་དྭགས་དབུལ་གྱུར་པ། །མཐོང་བར་
འདོད་པ་དེ་ནི་སུ་ཞིག་ཡོད། །ཆང་དེ་ཉུང་ངུ་འཐུངས་ཀྱང་རྣམ་པར་སྨིན་པ་ནི། །
མི་ཡི་གནས་སུ་སྐྱེས་ཀྱང་ཚུལ་ཁྲིམས་ལྟ་བ་ཉམས། ། གང་གིས་ཕྱོགས་ཀྱང་མནར་
མེད་འབར་བས་བསྲེག་པར་འགྲོ། ། ཡི་དྭགས་ཡུལ་དང་དུད་འགྲོ་དམན་པར་་་་
གནས་པར་འགྱུར། ། ཚུལ་ཁྲིམས་ཉམས་པར་འགྱུར་ཞིང་གཏམ་ངན་མངོན་སུ་
18



འབྱུང༌། །ངོ་ཚ་མེད་ཅིང་བློ་གྲོས་དྲི་མ་ཅན་དུ་འགྱུར། །གང་ཞིག་འཐུངས་ན་ཡོན་
ཏན་དེ་དང་དེ་ཉམས་པ། །དེ་བས་རྒྱལ་པོ་ཁྱོད་ཀྱིས་ཆང་འཐུང་ག་ལ་རིགས། །དེ་
ནས་རྒྱལ་པོ་དེས་སྙིང་ལ་བབ་པའི་ཚིག་རྣམས་ཆང་འཐུང་བའི་ཉེས་པ་ཁོང་དུ་ཆུད་
པར་བྱས་པ་དང་། ཆང་འཐུང་བ་ལ་མ་ཆགས་ཤིང་ཞེན་པ་མེད་པར་གྱུར་ནས།
བརྒྱ་བྱིན་ལ་འདི་སྐད་ཅེས་སྨྲས་སོ། །བྱམས་པའི་ཕ་མའམ་འདུལ་བས་མཉེས་བྱས་
བླ་མ་བཞིན། ། ཚུལ་དང་ཚུལ་མིན་མཁས་པའི་ཐུབ་པས་ སྨྲས་པ་བཞིན། ། ཁྱོད་
ཀྱིས་བདག་ལ་ཕན་ཕྱིར་ལེགས་པར་གདམས་པ་དེ། ། སྤྱོད་པས་ཉམས་སུ་བླང་སྟེ་
ཚུལ་བཞིན་མཉེས་པར་བགྱིའོ། །ལེགས་པར་སྨྲས་པའི་ལན་དུ་མཆོད་པ་འདི་ཁྱོད་
ཀྱིས་བདག་ལས་བཞེས་པར་རིགས་སོ། ། ཡུལ་གྲུ་བཟང་པོ་ལྔ་ ཡང་ཁྱོད་ལ་བབས་
འབུལ། །བྲན་བརྒྱ་པོ་དང་བཞོན་པ་ལྔ་བརྒྱ་འབུལ། ། རྟ་མཆོག་སྦྱར་བའི་ཤིང་རྟ་
འདི་བཅུ་བཞེས། །བདག་གི་བླ་མ་ཕན་པ་སྟོན་པར་འགྱུར། ། གཞན་ཡང་བདག་
གིས་གང་དང་གང་བགྱི་བ་འདིར་སྤྲིང་ཞིང་སླན་ཆད་ཀྱང་བདག་ལ་སྤྱན་རས་ཀྱིས་
སྩལ་པར་གསོལ། བརྒྱ་བྱིན་གྱིས་སྨྲས་པ། ཡུལ་གྲུ་མཆོག་ལ་སོགས་པའང་ང་
མི་འདོད། ། ལྷ་དབང་ང་ཡིན་རྒྱལ་པོས་ཤེས་པར་བྱོས། །ཕན་པར་སྨྲས་ལ་མཆོད་
པར་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །གྲགས་དང་དཔལ་
གྱི་ལམ་ནི་འདི་ཡིན་ཏེ། །ཚེ་རབས་གཞན་ལ་བདེ་བ་དེ་ཡང་ཐོབ། །དེ་བས་ཆང་ལ་
ཆགས་པ་རབ་སྤོངས་ལ། །ཆོས་ལ་གནས་པ་ང་ཡི་ཡུལ་ལ་བརྟེན། །དེ་སྐད་སྨྲས་
ནས་བརྒྱ་བྱིན་དེ་ཉིད་དུ་མི་ སྣང་བར་གྱུར་ཏོ། ། རྒྱལ་པོ་དེ་ཡང་བློན་པོ་དང་
འབངས་སུ་བཅས་པ་ཆང་མི་འཐུང་བར་གྱུར་ཏོ། ། དེ་ལྟར་ན་ཆང་འཐུང་བ་ནི་
ཉེས་པ་དུ་མ་འབྱུང་ཞིང་ཤིན་ཏུ་མ་རུངས་པར་འགྱུར་བའི་ཕྱིར། དགེ་བ་རྣམས་
ནི་གཞན་དག་ཀྱང་འདི་ལས་ཟློག་པར་བྱེད་ན། བདག་ཉིད་ལྟ་སྨོས་ཀྱང་ཅི་
དགོས། བཅོམ་ལྡན་འདས་དེ་ཚེ་རབས་སྔ་མ་ལ་ ཡང་འཇིག་རྟེན་ལ་ཕན་པ་
འབའ་ཞིག་མཛད་པའོ་ཞེས། དེ་བཞིན་གཤེགས་པའི་ཡོན་ཏན་བསྔགས་པ་ལ་
ཡང་བརྗོད་པར་བྱའོ། །བུམ་པའི་སྐྱེས་པའི་རབས་ཏེ་བཅུ་བདུན་པའོ། ། ། ། །
119



ང་ཚོ་བཅོ་བརྒྱད་པ། རྒྱལ་རིགས་ཕྱུག་པོར་སྐྱེས་པའི་རབས། ། འགལ་
༈ བམ་པོ་དྲུག་པ། ཁྱིམ་ན་གནས་པ་ནི་ཚུལ་ཁྲིམས་ཀྱི་གཉེན་པོར་འགྱུར་
ཞིང་གནོད་པའི་ཕྱིན་བདག་ལ་ཕན་པར་འདོད་པ་རྣམས་ཁྱིམ་ན་གནས་པ་ཡོངས་
སུ་གཏོང་ངོ༌། །དེ་ཡང་འདི་ལྟར་བྱང་ཆུབ་སེམས་དཔའ་རེ་ཞིག་ཅིག་རྒྱལ་རིགས་
ཕྱུག་པོའི་རིགས་འཚོ་བའི་ཚུལ་དང་སྤྱོད་པ་ཕུན་སུམ་ཚོགས་པ། ཆོ་རིགས་་་
མཐོན་པོ་ལ་དགའ་བ་རྣམས་ཀྱིས་གཉེན་བྱ་བར་གསོལ་བ་བཏབ་པ། དགེ་སྦྱོང་
དང་བྲམ་ཟེ་རྣམས་ཀྱི་རེ་བའི་གནས་སུ་གྱུར་པ། བང་མཛོད་རྣམས་ན་གཉེན་
བཤེས་དང་ཐུན་མོང་དུ་སྤྱོད་པ། ཕོངས་ཤིང་སློང་བ་རྣམས་ནི་མངོན་པར་་་
འཁོར་བ། ལག་བཟོ་པ་རྣམས་ཀྱི་འཚོ་བའི་གནས་ སུ་ གྱུར་ པ། དཔལ་གྱི་
གཞིར་གྱུར་པ་དང་། རྒྱལ་པོས་བཀུར་སྟི་བྱ་ཞིང་ཕན་བཏགས་པར་གྱུར་པ།
འཇིག་རྟེན་པས་མངོན་པར་བཀུར་བའི་ཁྱིམ་ཞིག་ཏུ་སྐྱེས་པར་གྱུར་ཏོ་ཞེས་གྲགས་
སོ། ། དེ་རིམ་གྱིས་ནར་སོན་པར་གྱུར་པ་དང༌། | འཇིག་རྟེན་པས་བསྔགས་པའི་
རིག་པའི་གནས་རྣམས་ནི་བསླབ་པ་དང་སྒྱུ་རྩལ་གྱི་ཐབས་རྣམ་པ་སྣ་ཚོགས་ལ་ནི་བློ་
གསལ་བར་གྱུར། ལུས་བྱད་བཟང་པོ་སྐྱེ་བོའི་མིག་ཏུ་སྡུག་པ་དང་། ཆོས་དང་
མི་འགལ་བར་འཇིག་རྟེན་གྱི་ཚུལ་ལ་མཁས་པས་འཇིག་རྟེན་པ་རྣམས་ཀྱིས་ནང་མི་
བཞིན་དུ་སྙིང་ལ་ཆགས་པར་གྱུར་ཏོ། །ནང་མི་རྣམས་ནི་ནང་མི་ཞེས། །ལྷག་པར་
དགའ་བར་འགྱུར་བ་མེད། ། ཕྱི་མི་རྣམས་ཀྱང་ཕྱི་མི་ཞེས། །ནང་མི་དག་ལས་
གཞན་དུ་མིན། ། སྐྱོན་དང་ཡོན་ཏན་ལས་བརྟགས་ནས། །ནང་མིའམ་ཡང་ན་ཕྱི་
མིའང་རུང༌། ། འཇིག་རྟེན་ན་ནི་བཀུར་སྟི་དང༌། ། སྨད་པར་བྱ་བའི་གནས་སུ་
གྱུར། ། སེམས་དཔའ་ཆེན་པོ་དེ་སྔོན་རབ་ ཏུ་བྱུང་བ་ལ་གོམས་པར་བྱས་ པས།
ཁྱིམ་ན་གནས་པ་ཚོལ་བའི་སྡུག་བསྔལ་དང་། ཆོས་དང་འགལ་བར་རབ་ཏུ་ཤེས་
གྱུར་ཅིང་། །དཀའ་ཐུབ་ནགས་ཚལ་བདེ་འབྱུང་གནས་རིག་ནས། །ཁྱིམ་གྱི་བདེ་
ལ་ཡིད་ནི་ཆགས་མ་གྱུར། །དེ་ཕ་མ་གཉིས་ཚེ་འདས་པས་སྙིང་མི་དགའ་བར་གྱུར་
120



ཏོ། །ཁྱིམ་གྱི་རྫས་དང་དབྱིག་བརྒྱ་སྟོང་དུ་མ་ཡོད་པ་དེ་ཡང་གཉེན་བཤེས་དང་
དགེ་སྦྱོང་དང་བྲམ་ཟེ་དང་ཕོངས་པ་རྣམས་ལ་ཅི་ལྟར་རིགས་པར་བྱིན་ནས་རབ་ཏུ་
བྱུང་བར་གྱུར་ཏོ། ། དེ་རིམ་གྱིས་གྲོང་དང་ལྗོངས་དང་ཕོ་བྲང་འཁོར་དུ་རྒྱུ་ཞིང་
སོང་སོང་བ་ལས་གྲོང་ཁྱེར་ཞིག་ ཏུ་བརྟེན་ཏེ། ནགས་ཚལ་གྱི་གནས་ ཤིག་ཏུ་
གནས་པར་གྱུར་ཏོ། །དེ་བསམ་གཏན་གྱི་ཡོན་ཏན་ལ་གོམས་པས་ཚུལ་བཅོས་པ་མ་
ཡིན་པར་དབང་བོ་རང་བཞིན་གྱིས་དང་བ་དང་མ་ཁེངས་པ་དང་རྙེད་པ་ལ་རེ་བའི་
བརྐམ་པ་དང་ཞུམ་པ་མེད་པ་དང༌། དུལ་ཞིང་གཟི་བརྗིད་ཆེ་བ་དང༌། ཅི་ལྟར་
རིགས་པར་འཇམ་པོར་སྨྲས་ཤིང་གསལ་བ་དང་ཆོས་དང་ཆོས་མ་ཡིན་པར་རབ་ཏུ་
འབྱེད་པ་ལ་མཁས་པ་དང་། རྣ་བ་དང་སྙིང་ཚིམ་པར་བྱེད་པའི་ཚིག་ལ་མཁས་པ་
ཡིན་པར་མངོན་པར་སྨྲ་བ་དང་། རབ་ཏུ་བྱུང་བའི་སྤྱོད་ཚུལ་བཟང་པོ་དང་ཡི་
རབས་རྣམས་དགའ་བའི་སྤྱོད་པས་དེ་ན་ཡང་རབ་ཏུ་གྲགས་པར་གྱུར་ཏོ། ། སྐྱེ་བོ་
རྟོག་དཔྱོད་ཅན་རྣམས་ཀྱིས་ཀྱང༌། དེའི་ཆོ་རིགས་བཙུན་པ་ལས་རབ་ཏུ་བྱུང་
བར་ ཤེས་ནས། དེ་ནས་འཇིག་རྟེན་པ་རྣམས་ཀྱིས་བཀུར་སྟི་ཆེར་བྱས་པར་གྱུར་
ཏོ། །རིགས་དང་གཟུགས་ཀྱི་ཡོན་ཏན་ལས། ། ཡོན་ཏན་རབ་ཏུ་བརྗིད་པར་་་༌་
འགྱུར། །ས་གཞི་རབ་ཏུ་བཟང་པོ་ལ། །ཟླ་བའི་འོད་ཟེར་ཤར་བ་བཞིན། །དེ་ནས་
དེར་འོངས་པར་དེའི་ཕའི་མཛའ་བོས་ཤེས་ནས་དེའི་དྲུང་དུ་འོང་སྟེ། ཡོན་ཏན་
བརྗོད་ཅིང་གུས་པར་ནད་དྲིས་ནས་དེ་ལ་བདག་ཕའི་མཛའ་བོ་ཡིན་པར་ཤེས་པར་
བྱས་ཏེ། གཏམ་གྱི་གླེང་བསླང་ནས་འཇམ་པོས་སྨྲས་པ། ན་ཚོད་འདི་ཙམ་
ལས་ཆོ་རིགས་ལ་ཡང་མི་ལྟ་བར་འདི་ལྟར་རབ་ཏུ་བྱུང་བ་ནི། བཙུན་པ་ཁྱེད་ཀྱིས་
མི་བརྟན་པ་བཞིན་དུ་བྱས་སོ། །ཁྱིམ་ན་འདུག་གམ་དགོན་པར་སོང་ཡང་རུང་། །
ལེགས་པར་བསྒྲུབས་པས་ཆོས་ནི་བརྙེས་གྱུར་ན། །ཁྱིམ་བཟང་དཔལ་དང་ལྡན་པ་
བོར་ནས་ནི། ། ཅི་ཕྱིར་ཁྱོད་བློ་དགོན་པར་དགའ་བར་གྱུར། ། གཞན་གྱི་དྲིང་ལ་
ལྟོས་ཤིང་སློང་མོ་སྤྱོད། །ངན་པ་བཞིན་དུ་སྐྱེ་བོ་རྣམས་ཀྱིས་སྨད། །ངན་པའི་གོས་
གྱོན་གཉེན་བཤེས་རྣམས་དང་བྲལ། །བས་མཐའི་ས་ན་ལུས་ནི་བསྒྱུར་ཏེ་བོར། །
121



དབུལ་པོའི་ལུས་ནི་ཉེ་བར་བླངས་པ་བཞིན། །ཁྱོད་ཀྱི་གནས་སྐབས་འདི་ལ་བལྟས་
ན་ནི། །དགྲ་ཡི་མིག་ཀྱང་མཆི་མས་གང་འགྱུར་ན། །མྱ་ངན་དབང་དུ་ཇི་ལྟར་མ་
གྱུར་ཡང་། ། དེ་བས་ཁྱོད་ཀྱི་ཕ་ཡི་ཁྱིམ་དུ་འདོང་། །ཐོས་པའི་དོན་ནི་ཁྱོད་ཀྱིས་
ཡོད་པར་བྱོས། །བུ་མཆོག་ཁྱོད་ཀྱིས་དེར་ནི་གནས་བཅས་ནས། །ཆོས་དང་ཡིད་
ལ་བསམ་པ་གྲུབ་པར་གྱིས། །འཇིག་རྟེན་ན་ཡང་འདི་སྐད་དུ་གྲོགས་ཏེ། གཞན་
གྱི་ལས་བྱེད་པ་དག་ཀྱང་། །བདག་གི་ཁྱིམ་ན་རེ་གནས་བདེ། །འབྱོར་པའི་དཔལ་
ནི་འབྱོར་གྱུར་པ། །བདེ་བ་ཐོབ་པ་སྨོས་ཅི་དགོས། དེ་ནས་བྱང་ཆུབ་སེམས་དཔའི་
དབེན་པ་ལ་གནས་པའི་བདེ་བའི་བདུད་རྩི་འདི་ལ་བློ་གོམས་པོར་བྱས་པ་དང༌།
སྙིང་དེ་ལ་གཞོལ་བར་གྱུར་པ། ཁྱིམ་ན་གནས་པ་དང་ནགས་ཚལ་ན་གནས་པའི་
བྱེ་བྲག་ཤེས་པར་གྱུར་པ། ལྟོས་འ གྲངས་ཟིན་པ་ལ་ཁ་ཟས་ཀྱི་གཏམ་ཟེར་བ་ཡིད་
དུ་མི་འོང་བ་བཞིན་དུ་འདོད་པ་ལ་བསྟབས་པ་ཡིད་དུ་མི་འོང་བར་གྱུར་ནས་སྨྲས་
པ། ཁྱོད་ཀྱིས་ཚིག་འདི་སྨྲས་པ་ཡི། །སྨྲས་པ་ཉེས་པ་ཆུང་མོད་ཀྱི། །བཙོན་རྭ་
འདྲ་བའི་ཁྱིམ་ལ་ནི། །ནམ་ཡང་བདེ་པར་མ་སེམས་ཤིག། ཕྱུག་གམ་ཡང་ན་དབུལ་
ཡང་རུང༌། །ཁྱིམ་ན་གནས་པ་ནང་དུ་ཆེ། །གཅིག་ནི་བསྲུང་བས་ཉོན་མོངས་ལ། །
གཉིས་པ་ཚོལ་བས་ཤ་ཐང་ངོ་། །ཕྱུག་གམ་ཡང་ན་དབུལ་ཡང་རུང༌། །གང་ན་བདེ་
བ་མེད་གྱུར་པ། ། དེ་ལ་དགའ་བ་རྨོངས་པ་ནི། ། སྡིག་པའི་འབྲས་བུ་སྨིན་པ་་་
ཉིད། །ཁྱིམ་ན་གནས་པས་ཀྱང་ཆོས་འདི་མ་ཉེས་པར་བྱར་རུང་ངོ༌། །ཞེས་ཟེར་བ་
དེ་ཡང་ཁྱིམ་ཡང་ཆོས་ཀྱི་གཉེན་པོ་དང་འདོམ་པ་དང༌། ལས་སུ་བྱ་བ་མང་ཆེས་
པས་རབ་ཏུ་དཀའོ། །ཁྱོད་ལྟོས་ཤིག ཁྱིམ་གྱི་སོ་ནམ་བྱས་ན་ནི། །བརྫུན་དུ་མི་
སྨྲ་མི་རུང་ཞིང༌། ། ཕ་རོལ་ཉེས་པ་བྱེད་པ་ལ། །ནན་ཏུར་མི་བྱར་མི་རུང་ངོ༌། །དེ་
ལྟ་བས་ན་སྐྱེ་བོ་འདི་དག་ཁྱིམ་གྱི་བདེ་བ་ལ་སྙིང་ཆགས་ནས། དེ་བསྒྲུབ་པ་ལ་
འབད་པ་ནི། གལ་ཏེ་ཆོས་སྤྱད་ཁྱིམ་གྱི་སོ་ནམ་འཆོར། །ཁྱིམ་ལ་ཆགས་ན་ཆོས་
ཀྱང་ག་ལ་འགྲུབ། །ཆོས་ཀྱི་ལམ་ནི་རབ་ཏུ་ཞི་བ་ཡིན། །ཁྱིམ་གྱི་དོན་ནི་དྲག་ཤུལ་
ཅན་གྱིས་འགྲུབ། །དེ་བས་ཆོས་དང་འགལ་བའི་སྐྱོན་ཡོད་ཕྱིར། ། བདག་ལ་ཕན་
122



འདོད་སུ་ཞིག་ཁྱིམ་ན་གནས། །ཆོས་ནི་བདེ་ལ་ཆགས་པ་སྤོང་བ་ཡིན། །བདེ་བ་
བསྒྲུབ་པའང་ངེས་པ་ཡོད་མ་ཡིན། ། གདོན་མི་ཟ་བར་གྲགས་པ་མེད་པར་་ས་བབ་
འགྱུར། །ཡིད་ལ་གདུང་བ་སྐྱེ་ཞིང་ངན་འགྲོར་ལྟུང༌། །དེ་བས་ཆོས་དང་འགལ་བ་
བདེ་བའི་ཐབས། །ཚུལ་ལ་མཁས་པ་རྣམས་ནི་མི་བསྒྲུབ་བོ། །གཞན་ཡང་ཁྱིམ་ན་
གནས་པ་བདེའོ་ཞེས་བྱ་བ་འདི་ཡང་ཡིད་ཆེས་པར་བྱ་བ་ཡིན་པར་བདག་གིས་མ་
མཐོང་ངོ༌། ། བསྒྲུབ་ཅིང་བསྲུང་ལ་སོགས་ པའི་ སྡུག་བསྔལ་དེས། ། བཅིང་ཞིང་།
བསད་པའི་སྡུག་བསྔལ་གཞིར་གྱུར་བ། ། རྒྱལ་ པོ་དག་ཀྱང་འབྱོར་པས་ཆོག་མི་
ཤེས། །ཆར་ཆུ་འབབ་པས་རྒྱ་མཚོ་མི་གང་བཞིན། ། ཡོངས་སུ་རྟོགས་པའི་དབང་
དུ་མ་གྱུར་ན། །འདི་ལ་ཅི་ལྟར་ནམ་ཞིག་གང་ལ་བདེ། །རྨོངས་པས་འདོད་ཆགས་
ཉེ་བར་སྤྱོད་པ་ཡང་། ། རྨ་གཡའ་འཕྲུགས་པའི་བདེ་བ་བཞིན་དུ་ཟད། { ། གཞན་
ཡང་ཕལ་ཆེར་ནི་འདི་ལྟ་བུ་ཡིན་ནོ། ། ཁྱིམ་ནི་འབྱོར་ན་ཕལ་ཆེར་རྒྱགས་ པར་
འགྱུར། ། རིགས་བཙུན་ང་རྒྱལ་ཆེ་ཞིང་སྟོབས་ཀྱིས་བསྙེམས། ། སྡུག་བསྔལ་ཁྲོ་ཞིང༌།
རྒུད་ན་ཞུམ་པར་འགྱུར། ། དེས་ན་ནམ་ཞིག་རབ་ཏུ་ཞི་བར་འགྱུར། ། དེ་བས་ན་
འདིར་བཙུན་པ་ཁྱོད་ལ་གདམས་ངག་ཏུ་བྱ་བ་ནི། དྲེགས་དང་ང་རྒྱལ་གཏི་མུག་
སྦུལ་གྱི་ཚང་། །རབ་ཏུ་ཞི་ལ་དགའ་བའི་བདེ་འཇིགས་པ། ། སྡུག་བསྔལ་མི་བཟད་
མང་པོའི་གནས་གྱུར་ཁྱིམ།། ཁུང་དང་འདྲ་བས་སུ་ཞིག་གནས་པར་བྱེད། ། སྐྱེ་བོ་
ཆོག་ཤེས་རྣམས་ཀྱི་ཁྱིམ། །རབ་ཏུ་བདེ་བ་དབེན་པའི་ཚལ། ། ཇི་ལྟར་སེམས་ནི་
དགའ་འགྱུར་བ། །དེ་འདྲ་ལྷ་ཡི་ཡུལ་ནའང་མེད། །དེ་བས་ཚལ་ན་ངན་པའི་གོས་
གྱོན་ཏེ། །གཞན་གྱི་དྲིང་ལ་འཇོག་ཅིང་འཚོ་ཡང་རུང༌། ། བདག་ལ་ཕན་འདོད་
དུག་ཅན་མི་བཟའ་བཞིན། །ཆོས་མིན་འདྲེས་པའི་བདེ་བ་མི་འདོད་དོ། །དེ་ལྟར་
དེས་ཡིད་དུ་འོང་བའི་ཚིག་གིས་ ཕའི་མཛའ་བོ་དེ་ཡིད་ཆེས་པར་བྱས་ པ་ དང༌།
སེམས་དཔའ་ཆེན་པོ་དེ་ལ་རབ་ཏུ་གུས་ཤིང་བཀུར་སྟིའི་བྱ་བ་ཁྱད་པར་ཅན་གྱིས་
རབ་ཏུ་མགུ་བར་བྱས་སོ། །དེ་ལྟ་བས་ན་ཁྱིམ་ན་གནས་པའི་ཚུལ་ཁྲིམས་དང་རབ་
ཏུ་ཞི་བའི་གཉེན་པོ་ལ་གནོད་པ་ཡིན་པས། བདག་ལ་ཕན་པར་འདོད་པ་རྣམས་ ,
123



ཡོངས་སུ་གཏོང་ངོ༌། །རབ་ཏུ་དབེན་པའི་རོ་མྱང་ན་འདོད་པ་ལས་སླར་ལོག་གོ་
ཞེས་རབ་ཏུ་དབེན་པའི་གཏམ་བྱ་བ་ལ་ཡང་སྦྱར་བར་བྱའོ། །རྒྱལ་རིགས་ཕྱུག་པོར་
སྐྱེས་པའི་རབས་ཏེ་བཅོ་བརྒྱད་པའོ། ། ། ། །
1:|:
བཅུ་དགུ་བ། དཀའ་ཐུབ་ཅན་དུ་སྐྱེས་པའི་རབས།
༈ རབ་ཏུ་དབེན་པ་བདེ་བའི་རོ་མྱོང་བ་རྣམས་ནི། འདོད་པ་ལས་འཕྱས་
ཀྱི་གནས་དང་། ོ གནོད་པ་ལྟ་བུར་མི་མཐུན་པར་སེམས་སོ། །དེ་ཡང་འདི་ལྟར་
བྱང་ཆུབ་སེམས་དཔའ་རེ་ཞིག་ཅིག བྲམ་ཟེའི་རིགས་ཆེན་པོ་ཡོན་ཏན་གྱི་གྲགས་
པ་རྒྱས་པ་འཕྱིས་སུ་བྱས་པའི་སྐྱོན་མེད་པ་ཞིག་ཏུ་སྐྱེས་པར་གྱུར་ཏོ་ཞེས་གྲགས་
སོ། །དེ་ལ་ཡང་ནུ་བོ་དྲུག་ཡོད་པ་ཡང༌། དེའི་གཟུགས་དང་ཡོན་ཏན་མཐུན་པ།
བྱམས་ཤིང་གུས་པའི་ཡོན་ཏན་དང་ལྡན་པ། རྟག་ཏུ་རྗེས་སུ་འབྲང་བ་དག་དང་
སྲིང་མོ་གཅིག་དང་བདུན་འཁོད་པ་ལས། དེ་ནི་རིག་བྱེད་ཡིན་ལག་དང་བཅས་
པ། ཉེ་བའི་རིག་བྱེད་དང་བཅས་པ་ནི་ལོབས། མཁས་པའི་གྲགས་པ་ནི་ཐོབ།
སྐྱེ་བོ་རྣམས་ཀྱིས་ནི་བཀུར་སྟེ་བྱས། ཕ་མ་གཉིས་ལ་ལྷ་བཞིན་དུ་རབ་ཏུ་གུས་པར་
བསྙེན་བཀུར་བྱས། ནུ་བོ་དེ་རྣམས་ལ་སློབ་དཔོན་དང་ཕ་བཞིན་དུ་རིག་པ་སློབ་
ཅིང་། ། ཚུལ་དང་འདུལ་བ་ལ་མཁས་པར་བྱས་ནས་ཁྱིམ་ན་གནས་སོ། ། དེ་ཡུན་
རིང་ཞིག་ན་ཕ་མ་གཉིས་དུས་བྱས་པའི་མྱ་ངན་གྱིས་གདུངས་པ་ལས་ཕ་མ་གཉིས་ཀྱི་
ཤིད་བྱས་ཟིན་ནས། མྱ་ངན་བྱེད་པའི་ཉིན་ཞིག་འདས་པ་དང་། ནུ་བོ་རྣམས་
ལ་སྨྲས་པ། ཡུན་རིང་ལྷན་ཅིག་འཁོད་འདོད་ཀྱང༌། །འཆི་བས་སོ་སོར་བྲལ་གྱུར་
ཞིང་། ། མྱ་ངན་ཆེན་པོས་གདུངས་གྱུར་པ། །འདི་ནི་འཇིག་རྟེན་འདི་ན་ངེས། །
བདག་ནི་ཁྱིམ་ན་ཆགས་བཞིན་དུ། །འཆི་བའི་དགྲ་ཡིས་དེའུ་རེ་བསད། ། དེ་བས་
ཕན་པའི་ལམ་བཟང་པོའི། །བདག་ནི་རབ་ཏུ་བྱུང་བར་འདོད། །དེ་བས་ན་ཁྱེད་
རྣམས་ཀྱིས་ཤེས་པར་གྱིས་ཤིག་བྲམ་ཟེའི་ཁྱིམ་ན་ཆོས་ཀྱི་ལམ་གྱིས་རྙེད་པའི་
ལོངས་སྤྱོད་ཙམ་ཡོད་དེ། དེས་འཚོ་བ་འབྱོར་གྱིས་དེ་བས་ན་ཁྱེད་རྣམས་ཕན་
124



ཚུན་བྱམས་པ་དང་། བཀུར་སྟི་ནི་བྱེད། ཚུལ་ཁྲིམས་དང་གཙང་སྦྲ་སྤྱོད་པ་ལ་
ནི་འབད། རིག་བྱེད་སློབ་པ་ལ་ནི་འགྲུས། གཉེན་བཤེས་དང་སློང་བ་རྣམས་
ནི་རེ་ཐག་མི་གཅོད། ཆོས་ལ་ནི་གཞོལ་བར་བྱོས་ལ་ཁྱིམ་ན་ལེགས་པར་འཁོད་ཅིག
འདུལ་བ་ལ་ནི་རྟག་ཏུ་འབད། །ཁ་ཐོན་སློབ་པ་དག་ལ་འགྲུས། ། སྦྱིན་པ་ལེགས་
པར་རབ་སྦྱིན་ཞིང༌། །ཁྱིམ་གྱི་དཀའ་ཐུབ་སྤྱད་པར་གྱིས། ། དེ་ལྟར་བྱས་ན་ཁྱེད་ལ་
གྲགས་པ་འཕེལ། །ཆོས་དང་སྲིད་དང་བདེ་བའང་འཕེལ། །འཇིག་རྟེན་ཕྱི་མ་ལ་
ཡང་བདེ་བར་འགྱུར། །དེ་བས་བག་ཡོད་ཁྱིམ་ན་གནས་པར་གྱིས། ། དེ་ནས་དེའི་
ནུ་བོ་རྣམས་ཀྱིས་དེ་རབ་ཏུ་བྱུང་ཞེས་ཟེར་བ་ཐོས་ནས་བྲེལ་དུ་དོགས་པའི་མྱ་ངན་
གྱིས་སེམས་གདུངས་ཏེ། མྱ་ངན་གྱི་མཆི་མས་གདོང་ཁེབས་བཞིན་དུ་ཕྱག་འཚལ་
ཏེ། དེ་ལ་འདི་སྐད་ཅེས་སྨྲས་སོ། ། བདག་ཅག་ཕ་མ་དང་བྲལ་བའི་མྱ་ངན་གྱི་
ཟུག་རྔུའི་རྨ་མ་སོས་པར་སྡུག་བསྔལ་གཞན་གྱིས་མནན་ཏེ། ཁྱོད་ཀྱིས་འདིར་རྨ་
དཀྲུགས་པར་མི་རིགས་སོ། ། ཕ་མའི་མྱ་ངན་ཟུག་རྔུ་ད་རུང་ངུ་། །བདག་ཅག་ཡིད་
ལ་རྨ་ནི་མ་སོས་བཞིན། །དེ་བས་བརྟན་པའི་བློ་ཅན་འདི་བཏང་ལེགས། །བདག་
ཅག་རྨ་ནི་འཇིག་པར་མ་མཛད་ཅིག ། འོན་ཏེ་ཁྱིམ་ན་གནས་པ་མི་བཞེད་ལ། །
ནགས་ཚལ་གནས་པ་བདེ་བའི་ལམ་དག་ན། །བདག་ཅག་མགོན་མེད་ཁྱིམ་དུ་བོར་
ནས་སུ། ། ཅི་ཕྱིར་གཅིག་པུ་ནགས་སུ་བཞུགས་པར་དགྱེས། ། དེ་བས་ན་ཁྱོད་གང་
དུ་བཞུད་པ་དེར་བདག་ཅག་ཀྱང་མཆིས་ཏེ། བདག་ཅག་ཀྱང་རབ་ཏུ་བྱུང་ངོ་
ཞེས་སྨྲས་པ་དང༌། བྱང་ཆུབ་སེམས་པས་སྨྲས་པ། དབེན་པར་གནས་ལ་མ་
གོམས་ཤིང་། །འདོད་ལ་ཆགས་པའི་རྗེས་འབྲང་བའི། ། སྐྱེ་བོ་ཕལ་ཆེར་རབ་བྱུང་
ལ། ། གཡང་ སར་ ལྷུང་ བ་ བཞིན་ དུ་ ལྟ། ། དེ་ བས་ ན་ ཁྱིམ་ དུ་ གནས་ པ་ དང༌།
ནགས་ཚལ་ན་གནས་པའི་བྱེ་བྲག་ཤེས་བཞིན་དུ་རབ་ཏུ་བྱུང་བ་ལ་གནས་པར་
བདག་ཅག་གི་ཆེད་དུ་མི་སྨྲས་སོ། །དེ་ལྟར་ཁྱོད་རབ་ཏུ་བྱུང་བར་འདོད་ན། ཡུ་
བུ་ཅག་རབ་ཏུ་བྱུང་བར་འདོད་ཀྱིས་འདོང་ངོ་། །དེ་ནས་བུ་བདུན་པོ་དེ་དག་དང༌།
སྲིང་མོ་དང་བརྒྱད་ཆར་གྱིས་ཁྱིམ་གྱི་ལོངས་སྤྱོད་ཆེན་པོ་བཟང་པོ་དང༌། མཛའ་
125



བོ་དང༌། ནང་མི་དང་ཉེ་དུའི་འཁོར་གདོང་མཆི་མས་གང་བ་རྣམས་བོར་ཏེ་
དཀའ་ཐུབ་ནགས་སུ་རབ་ཏུ་བྱུང་ངོ་། །དེ་དག་གི་གྲོགས་པོ་ཞིག་དང་། བྲན་ཕོ་
དང་བྲན་མོ་སྙིང་ཉེ་བ་ཞིག་ཀྱང་དེའི་ཕྱི་བཞིན་དུ་རབ་ཏུ་བྱུང་ངོ༌། །དེ་དག་དགོན་
པའི་ནགས་ཚལ་ཆེན་པོ་ཞིག་ན་མཚོ་ཆེན་པོ་མེ་ཏོག་པདྨ་མང་པོ་ཁ་བྱེ་བས་མཛེས་
པ་ནི་འབར་བ་བཞིན། མེ་ཏོག་ཀུ་མུ་ཏ་མང་པོ་ཁ་འབུས་པ་བཀོད་པ་བཞིན།
བུང་བ་མང་པོ་ནི'ཏི་རི་རི་ཆུ་གཙང་སྔོན་པོས་ནི་གང་བ་ཞིག་གི་འགྲམ་དུ་བརྟེན་
ནས། ་ཤིང་ལོའི་སྤྱིལ་པོ་ རབ་ ཏུ་ གཙང་ཞིང་ཡིད་དུ་འོང་བ་ གྲིབ་ ཤིང་ གིས་་་་
བསྒྲིབས་པ། སོ་སོ་སོ་སོར་བར་མི་ཉེ་བར་བྱས་པ་རྣམས་སུ་བརྟུལ་ཞུགས་དང་
སྡོམ་པ་ལ་རབ་ཏུ་འབད་ཅིང་ཡིད་བསམ་གཏན་ལ་སྦྱོར་བས་གནས་པར་གྱུར་ཏོ། །
ཞག་ལྔ་ལྔ་ཞིང་བྱང་ཆུབ་སེམས་དཔའི་དྲུང་དུ་ཆོས་མཉན་པའི་ཕྱིར་འདུའོ། །བྱང་
ཆུབ་སེམས་དཔའ་དེ་ཡང་དེ་དག་ལ་བསམ་གཏན་གྱི་མན་ངག་ལ་འཇུག་པ་འདོད་
པའི་ཉེས་དམིགས་སྟོན་པ། སྐྱོ་ཞིང་ཡིད་འབྱུང་བར་འགྱུར་བ། རབ་ཏུ་དབེན་
པ་ དང་ ཆོག་ ཤེས་ པའི་ བསྔགས་ པ་ མང་ དུ་ འབྱུང་ ལ། ཚུལ་ འཆོས་ པ་ དང༌།
གཅམ་སྒྱུ་དང་ལེ་ལོ་ལ་སོགས་པའི་སྐྱོན་ལ་སྨོད་པ། ཉེ་བར་ཞི་བ་དང་རབ་ཏུ་
དད་པའི་ལམ་དུ་གྱུར་པའི་ཆོས་ཀྱི་གཏམ་དེ་དང་དེ་དག་ཟེར་རོ། །དེ་དག་གི་བྲན་
མོ་དེ་ཡང་རབ་ཏུ་གུས་ཤིང་སྙིང་ཉེ་བས་དེ་བཞིན་དུ་གཡོག་བྱེད་དོ། ། དེས་མཚོ་
དེའི་ནང་ནས་པདྨའི་རྩ་བ་བཏོན་ཏེ། པདྨའི་ལོ་མ་ཆེན་པོ་ལ་མཚོ་འགྲམ་དུ་
གཙང་བར་ཆ་མཉམ་པོར་བཀོད་ནས། ཏོག་བརྡུང་བའི་སྒྲས་དུས་བསྟན་ཏེ་སླར་
སོང་ངོ༌། །དེ་ནས་དྲང་སྲོང་དེ་དག་བཟླས་བརྗོད་དང་སྦྱིན་སྲེག་གི་ཆོ་ག་བྱས་ཟིན་
པ་དང༌། རྒན་རིམས་ཀྱིས་རེ་རེ་ནས་སོང་སྟེ།པདྨའི་རྩ་བ་ཆར་བགོས་ཏེ་བཞག་པ་
དེ་ལས་གོ་རིམས་བཞིན་དུ་རེ་རེ་ནས་བླངས་ནས། རང་རང་གི་ཤིང་ལོའི་སྤྱིལ་
པོར་ཆོ་ག་བཞིན་དུ་ཐོས་ཏེ། བསམ་གཏན་ལ་བརྩོན་པའི་བློས་གནས་སོ། །དེ་
དག་དེ་ལྟར་འཁོད་པ་ན། ཆོས་ཉན་པའི་དུས་མ་གཏོགས་པར་གཅིག་ལ་གཅིག་
ལྟར་མི་འདོད་དོ། །དེ་དག་དེ་ལྟར་ཚུལ་ཁྲིམས་དང་སྤྱོད་ཚུལ་དེ་ལྟ་བུ་དང་རབ་ཏུ་
126



དབེན་པ་ལ་དགའ་བ་དང་བསམ་གཏན་ལ་གཞོལ་བས་གྲགས་པ་ཆེར་གྱུར་ཏོ། །
ལྷའི་དབང་བོ་བརྒྱ་བྱིན་གྱིས་དེ་ཐོས་ནས། དེ་བརྟག་པའི་ཕྱིར་དེར་སོང་ངོ༌། །
དེས་ཀྱང་དེ་དག་བསམ་གཏན་ལ་མངོན་པར་ཕྱོགས་པ་དང༌། བྱ་བ་ངན་པ་དང་
མ་འབྲེལ་ཞིང་གདུང་བ་མེད་ལ། རབ་ཏུ་ཞི་བ་ལ་མངོན་པར་དགའ་ཞིང་འཁོད་
པར་མཐོང་ནས། ཡོན་ཏན་རབ་ཏུ་བརྟན་པ་ཡོད་པར་རེ་ཞིག་དེ་བརྟག་པ་ལ་
ཡིད་གཞོལ་བར་གྱུར་ཏོ། ། རྩོལ་བ་མེད་པར་བས་མཐའ་ནས། ། ཞི་ལ་རབ་ཏུ་
གཞོལ་ཞིང་འཁོད། ། དགེ་བ་རྣམས་ནི་ཡོན་ཏན་ལ། ། རེ་བ་སྙིང་ལ་འཇོག་པར་
བྱེད། ། དེ་ནས་པདྨའི་རྩ་བ་གླང་པོ་ཆེའི་ཕྲུ་གུའི་མཆེ་བ་ལྟར་དཀར་ལ་འཇམ་པ་
རྣམས་བཏོན་ཏེ་བཀྲུས་ནས་པདྨའི་ལོ་མ་སྔོན་པོ་རིན་པོ་ཆེ་མར་གད་འདྲ་བ་གཙང་
མེ། པདྨའི་མེ་ཏོག་གི་འདབ་མ་དང་ཟེ་བའི་རྒྱན་གྱིས་བརྒྱན་པ་ལ་ཆ་མཉམ་པར་
བཀོད་ནས། ཏོག་བརྡུངས་པའི་སྒྲས་དྲང་སྲོང་དེ་དག་ལ་དུས་བསྟན་ཏེ་བྲན་མོ་
དེ་སླར་སོང་བ་དང༌། བྱང་ཆུབ་སེམས་དཔའ་བརྟག་པའི་ཕྱིར་ལྷའི་དབང་པོ་
བརྒྱ་བྱིན་གྱིས། པདྨའི་རྩ་བའི་ཆ་དང་པོ་དེ་མི་སྣང་བར་བྱས་སོ། ། སྡུག་བསྔལ་
འབྱུང་བར་གྱུར་པ་དང༌། །བདེ་བ་མེད་པར་གྱུར་ཀྱང་རུང་། །དགའ་བ་རྣམས་ཀྱི་
བརྟན་པའི་རྒྱུ། ། རྣམ་པར་འཕྲོ་བ་བཞིན་དུ་མཐོང༌། ། དེ་ནས་བྱང་ཆུབ་སེམས་
དཔའ་སོང་སོང་ནས་ཆ་དང་པོའི་གནས་དེ་ན་པདྨའི་རྩ་བ་ནི་མེད། པདྨའི་ལོ་མ་
ནི་རྒྱན་འཁྲུགས་ཤིང༌འདུག་པ་མཐོང་ནས། བདག་གི་པདྨའི་རྩ་བའི་སྐལ་བ་
གཅིག་གིས་ཁྱེར་རོ་སྙམ་སྟེ། སེམས་འཁྲུག་པ་དང་ཁོང་ཁྲོ་བ་མེད་པར་དེ་ནས་
སླར་ལོག་ནས་ཤིང་གི་སྤྱིལ་བོར་ཞུགས་ཏེ། བསམ་གཏན་གྱི་ཆོ་ག་ཚུལ་བཞིན་དུ་
བརྩམ་མོ། །དྲང་སྲོང་གཞན་རྣམས་སྙིང་མི་དགའ་བར་མི་འགྱུར་བར་བྱ་བའི་ཕྱིར་
དོན་མ་སྨྲས་སོ། །དེའི་ནུ་བོ་གཞན་གྱི་སྙིང་ལམ་ན། འདིས་རང་གི་སྐལ་བ་ངེས་
པར་བླངས་པ་འདྲ་སྙམ་ནས། རང་རང་གི་པདྨའི་རྩ་བའི་སྐལ་བ་བླངས་ནས།
རང་རང་གི་ལོ་མའི་སྤྱིལ་པོར་ཆོ་ག་བཞིན་ཟོས་ཏེ་བསམ་གཏན་བྱེད་ཅིང་འཁོད་
དོ། །དེ་བཞིན་དུ་ཞག་གཉིས་པ་དང་། གསུམ་པ་དང་བཞི་བ་དང་ཞག་ལྔ་པའི་
127



བར་དུ་ཡང་དེའི་པདྨའི་རྩ་བའི་སྐལ་བ་བརྒྱ་བྱིན་གྱིས་མི་སྣང་བར་བྱས་སོ། །བྱང་
ཆུབ་སེམས་དཔའ་སེམས་དཔའ་ཆེན་པོ་དེ་ཡང་དེ་བཞིན་དུ་སེམས་འཁྲུགས་པ་
མེད་ཅིང་རབ་ཏུ་ཞི་བར་གྱུར་ཏོ། ། དམ་པ་རྣམས་ནི་སེམས་དཀྲུགས་པས། ། ཚེ་
ཟད་ནས་ནི་ཤི་ཡང་བླ། །དེ་བས་མཁས་པས་སྲོག་ཕྱིར་ཡང་། །ཡིད་ནི་འཁྲུག་པར་
མི་འགྱུར་རོ། ། དེ་ནས་ཕྱི་དྲོའི་དུས་ལ་བབ་སྟེ། དྲང་སྲོང་དེ་དག་ཆོས་མཉན་
པའི་ཕྱིར། བྱང་ཆུབ་སེམས་དཔའི་ཤིང་ལོའི་སྤྱིལ་པོར་གོ་རིམས་བཞིན་དུ་ལྷགས་
པ་དང་། དེའི་ལུས་ནི་རབ་ ཏུ་རིད་འགྲམ་པ་དང་མིག་ནི་ཀོང་།： བཞིན་གྱི་
མདངས་རྣམས་ནི་ངན། སྐད་ཀྱི་གདངས་ནི་ཆུང་། ཉམས་དམས་ཀྱང་བརྟན་
པ་དང་རབ་ཏུ་ཞི་བའི་ཡོན་ཏན་ཟླ་བ་ཚེས་པ་མཐོང་ན་དགའ་བ་འདྲ་བ་མཐོང་བ་
དང་། ཉེ་བར་བརྟེན་ནས་ཞེ་ས་བསྐྱེད་དེ་རྟབས་པ་བཞིན་དུ་འདི་ཅི་ནོངས་ཞེས་
རིད་པར་གྱུར་པའི་རྒྱུ་དེ་ལ་དྲིས་སོ། །དེ་ནས་བྱང་ཆུབ་སེམས་པས་དེ་དག་ལ་དེའི་
དོན་ཅི་ལྟར་འགྱུར་བ་སྨྲས་སོ། །དེ་ནས་དཀའ་ཐུབ་ཅན་དེ་དག་འདི་སྙམ་དུ་འདི་
ལྟ་བུའི་ཆོས་མ་ཡིན་པ་མི་སྲིད་དོ་སྙམ་ནས། དེ་ཉིམ་ཐོག་པས་ཀྱང་མི་དགའ་བར་
གྱུར་ཏེ། མཚར་བྱས་སོ་ཞེས་གཅིག་ལ་གཅིག་སྨྲས་ནས་ངོ་ཚ་ཞིང་མགོ་སྨད་དེ་
འཁོད་ དོ། ། ཤེས་ པ་ འཇུག་ པའི་ ཡུལ་ ཡང་ བརྒྱ་བྱིན་ གྱི་ མཐུས་ བསྒྲིབས་ པས། །
འདི་ཅི་ལས་གྱུར་པ་ཡང་ངེས་པར་མ་གྱུར་ཏོ། །དེ་ནས་བྱང་ཆུབ་སེམས་དཔའི་ནུ་
བོ་འོག་མས་རང་གི་ཡིད་ལ་གཅགས་མེད་པ། བདག་ཉིད་གཙང་བར་བསྟན་
པའི་ཕྱིར། མནའ་ཁྱད་པར་ཅན་བོར་བ། བྲམ་ཟེ་ཁྱོད་ཀྱི་རྩ་བ་སུས་ཁྱེར་བ། །
འབྱོར་པའི་མཚན་མས་བརྒྱན་པའི་ཁྱིམ་དག་དང༌། །ཆུང་མ་ཡིད་དུ་འོང་བ་རྙེད་
པ་དང༌། །བུ་དང་ཚ་བོ་རྣམས་དང་ལྡན་པར་ཤོག ། དེའི་འོག་མས་སྨྲས་པ།
བྲམ་ཟེ་ཁྱོད་ཀྱི་རྩ་བ་སུས་ཁྱེར་བ། ། ཕྲེང་བ་དོ་ཤལ་ཙནྡན་གོས་བཟང་དང༌། །བུ་
ཡིས་རེག་པའི་རྒྱན་རྣམས་ཐོགས་པ་ཡི། །འདོད་པ་མི་ཟད་པ་ལ་སྤྱོད་པར་ཤོག །
ཡང་གཅིག་གིས་སྨྲས་པ། ཁྱོད་ཀྱི་རྩ་བ་གང་གིས་ཁྱེར་བ་དེ། ། ཞིང་རྨོས་པ་ལས་
ནོར་དང་འབྲུ་རྙེད་ཅིང༌། །བུ་དང་སྨྲ་བས་རབ་ཏུ་དགའ་བར་འགྱུར། །ཚེ་ལའང་
128



མི་ལྟ་ཁྱིམ་ན་དགའ་བར་འགྱུར། །ཡང་གཅིག་གིས་སྨྲས་པ། ཁྱོད་ཀྱི་རྩ་བ་བརྐམ་
པས་གང་ཁྱེར་བ། །རྒྱལ་པོ་བྲན་བཞིན་དུལ་བར་སྤྱོད་པ་ཡི། །གཙུག་ཏོར་བཏུད་
པས་རབ་ཏུ་ཕྱག་བྱས་ཤིང་། །རྒྱལ་པོའི་ཚུལ་གྱིས་མི་ལུས་ས་སྐྱོང་གྱུར། ། ཡང་
གཅིག་གིས་སྨྲས་པ། ཁྱོད་ལྟ་བུ་ཡི་རྩ་བ་གང་ཁྱེར་བ། །དེ་ནི་རྒྱལ་པོའི་མདུན་ན་
འདོན་གྱུར་ཏེ། །སྔགས་ལ་སོགས་པས་བདེ་ལེགས་བྱེད་གྱུར་ཅིག། དེ་བཞིན་རྒྱལ་
པོས་བཀུར་སྟི་བྱ་བར་ཤོག ། ཡང་གཅིག་གིས་སྨྲས་པ། རྩ་བ་འདོད་ཅིང་ཡོན་
ཏན་མི་འདོདཔ། །རིག་བྱེད་ལེགས་པར་ལོབས་ནས་སྟོན་པར་བྱེད། །དཀའ་ཐུབ་
ཅན་དུ་རེ་བ་ཆེན་པོ་ཡིས། །ཡུལ་མི་ཀུན་གྱིས་དེ་ལ་མཆོད་པར་ཤོག ། གྲོགས་
པོས་སྨྲས་པ། ཁྱོད་ལྟ་བུ་ཡི་རྩ་བ་ལ་ཆགས་གང་། །ཡུལ་གྲུ་དམ་པ་འབྱོར་པ་བཞི་
བརྒྱ་ཙམ། །རྒྱལ་པོ་དག་ལས་ཐོབ་ནས་སྤྱོད་གྱུར་ཅིང་། །འདོད་ཆགས་མ་བྲལ་
བར་ནི་ཤི་བར་གྱུར། །བྲན་གྱིས་སྨྲས་པ། རྩ་བའི་ཕྱིར་ནི་བདག་དོན་ཆུད་གསོན་
པ། ། གྲོགས་པོའི་ནང་ན་དེ་ནི་གྲོང་དཔོན་གྱུར། །རྒྱལ་པོའི་ཆད་པ་དག་གིས་མི་
གཅོད་པར། །བུད་མེད་གླུ་གར་དག་གིས་དགའ་བར་གྱུར། །སྲིང་མོས་སྨྲས་པ། །
ཁྱོད་ལྟ་བུ་ ཡི་ རྩ་བ་གང་ཁྱེར་བ། ། དེ་ནི་རྒྱལ་པོའི་བཙུན་མོར་གྱུར་ནས་ སུ། །
གཟུགས་དང་དཔལ་གྱི་གཟི་བྱིན་འབར་འགྱུར་ཞིང་། །བཙུན་མོ་དམ་པ་སྟོང་གི་ །
མཆོག་ཏུ་གྱུར། །བྲན་མོས་སྨྲས་པ། གང་གིས་རྩ་བ་མཐོང་ལ་ཆོས་མི་མཐོང༌། ། ད་
དེ་ནི་གཅིག་པུ་དགེ་བ་རྣམས་དང་བྲལ། །བཀུར་སྟི་བྱས་ནས་མྱོས་པར་གྱུར་ནས་
སུ། །ཁ་ཟས་ཞིམ་པོ་དག་ལ་དགའི་བར་གྱུར། །དེ་ནས་ནགས་ཚལ་དེ་ན་འཁོད་
པའི་གནོད་སྦྱིན་དང༌། གླང་པོ་ཆེ་དང༌། སྤྲེའུ་དག་ཅིག་དེར་ཆོས་ཉན་དུ་
ལྷགས་པས་གཏམ་དེ་ཐོས་ནས། རབ་ཏུ་ངོ་ཚ་ཞིང་མི་དགའ་བར་གྱུར་ཏེ། དེ་
ནས་གནོད་སྦྱིན་གྱིས་བདག་གཙང་མར་བསྟན་པའི་ཕྱིར། དེ་དག་གི་མདུན་དུ་
མནའ་བོར་བ། ཁྱེད་ཀྱི་རྩ་བའི་ཕྱིར་ནི་གང་འཁྲུལ་བ། །གཙུག་ལག་ཁང་ཆེན་
དག་ནི་བརྒྱན་པར་གྱུར། ། བཀྲུ་བཤལ་སྟོར་ཁུང་དག་གི་ཞིག་རལ་འཆོས། ། ཉི་
མའི་འོད་ཀྱིས་སྣང་བར་བྱེད་པར་འགྱུར། །གླང་པོ་ཆེས་སྨྲས་པ། །ཐུབ་མཆོག་
129



ཁྱོད་ཀྱི་རྩ་བ་གང་བརྐུས་པ། །དེ་ནི་ཞགས་པ་དམ་པ་དྲུག་བརྒྱས་འཆིངས། །
ལྕགས་ཀྱུ་རྣོན་པོས་དཀྲུགས་པའི་རྨ་ནད་བཞིན། །ནགས་ཚལ་ཉམས་དགའ་བོར་
ནས་གྲོང་འདབ་སོང༌། །སྤྲེའུས་སྨྲས་པ། ཁྱོད་ཀྱི་རྩ་བ་བརྐམ་པས་གང་བརྐུས་
པ། ། དེ་ནི་མེ་ཏོག་ཕྲེང་ཅན་ཞ་ཉེ་ཐོགས། །དབྱུག་པས་བརྡེག་ཅིང་སྦྲུལ་གྱི་ཁར་
གཏོང་ཞིང་། །སེ་རལ་ཁར་བཅིངས་ཁྱིམ་ན་གནས་པར་ཤོག། དེ་ནས་བྱང་ཆུབ་
སེམས་པས་དེ་དག་ཐམས་ཅད་ལ། འཇམ་ཞིང་དུལ་བ་དང་བཟོད་པ་དང་ཟབ་
པ་ སྟོན་པའི་ཚིག་འདི་ སྐད་ཅེས་སྨྲས་སོ། ། གང་ཞིག་མ་བརླག་པར་ནི་བརླག་་་
ཅེའམ། །གང་ཞིག་འདི་འདྲར་ཁྱེད་ལ་དོགས་གྱུར་པ། །འདོད་པའི་ཡིད་འོང་ཅི་
བདེར་སྤྱད་ནས་སུ། །ཁྱིམ་ན་གནས་བཞིན་འཆི་བའི་དུས་བྱེད་གྱུར། ། དེ་ནས་
ལྷའི་དབང་པོ་བརྒྱ་བྱིན་དེ་དག་འདོད་པ་ལ་ཉེ་བར་སྤྱོད་པ་དང་མི་མཐུན་པ་སྨོད།
པ་ཞི་ནས་ཁྱད་པར་ཅན་དུ་གྱུར་པར་སྨྲས་པ་དེས། གུས་པ་དང་ཡ་མཚན་སྐྱེས་
པར་གྱུར་ཏེ། དེར་རང་གི་གཟུགས་འབར་བ་དྲང་སྲོང་དེ་རྣམས་ཀྱི་མདུན་དུ་
བསྟན་ནས། །མི་བཟོད་པ་བཞིན་དུ་སྨྲས་པ། ཁྱེད་རེ་ཞིག་སྡོད་ཅིག་གོང་
དག་ཐོབ་ཕྱིར་ཡིད་ལ་རྩོལ་བྱེད་ཅིང་། ། བདེ་བ་འདོད་ཕྱིར་ཡིད་ལ་གཉིད་ཀྱང་
མེད། །དཀའ་ཐུབ་འབད་པས་གང་དག་ཐོབ་འདོད་པའི། །འདོད་པ་དེ་དག་ཅི་
ཕྱིར་དམོད་པར་བྱེད། །བྱང་ཆུབ་སེམས་པས་སྨྲས་པ། གྲོགས་པོ་འདོད་པ་ནི་
ཉེས་དམིགས་མཐའ་ཡས་ཏེ། གང་ལ་བརྟགས་ན་ཐུབ་པ་རྣམས་འདོད་པ་ལ་མི་
སྤྱོད་པ་དེ་མདོ་ཙམ་ཞིག་ཉོན་ཅིག འདོད་པའི་ཕྱིར་ན་འཇིག་རྟེན་བཅིང་ཞིང་
བསད་པར་འགྱུར། ། མྱ་ངན་གདུངས་ ཤིང་འཇིགས་ པ་ མང་པོའི་སྡུག་བསྔལ་་་
མྱོང་། །རྒྱལ་པོ་རྣམས་ཀྱང་འདོད་པའི་ཕྱིར་ནི་བརླག་པར་འགྱུར། །ཕྱི་མ་ལ་ཡང་
ཆོས་ཉམས་སེམས་ཅན་དམྱལ་བར་ལྟུང་། །གང་གིས་མཛའ་བོ་རྣམས་དང་མྱུར་དུ་
འཁོན་འབྱུང་འགྱུར། །གང་གིས་གཡོ་སྒྱུ་དྲི་མ་ཅན་གྱི་ལམ་དུ་འགྲོ། གྲགས་པ་
ཉམས་ཤིང་ཕྱི་མ་ལ་ཡང་སྡུག་བསྔལ་མྱོང༌། ། དེ་དག་ཐོབ་པར་འགྱུར་བའི་རྒྱུ་ནི་
འདོད་པ་ཡིན། །དེ་བས་རབ་དང་འབྲིང་དང་ཐ་མ་རྣམས། །འདི་དང་ཕ་རོལ་དུ་
130



ཡང་འདོད་པས་གསོད་པར་བྱེད། ། བདག་ལ་ཕན་འདོད་སྦྲུལ་གདུག་ཁྲོས་ པ་་་
བཞིན། །ཐུབ་པ་རྣམས་ནི་དེ་ལ་མི་བསྟེན་ནོ། །དེ་ནས་ལྷའི་དབང་པོ་བརྒྱ་བྱིན་
གྱིས་ཚིག་དེ་བདེན་ནོ་སྙམ་ནས། མངོན་པར་བསྟོད་དེ། དྲང་སྲོང་དེ་དག་གི་
མཐུ་དེས་ཡིད་དགའ་བར་གྱུར་ནས། དེ་དག་ལ་བདག་གི་ཉེས་པ་ཁས་བླངས་
སོ། །གང་དག་བརྟགས་ན་ཡོན་ཏན་རྣམས། །རེ་བ་བཞིན་དུ་རྟོགས་པར་གྱུར།།
བརྟག་པའི་ཕྱིར་ནི་བདག་གིས་འདིར། །པདྨའི་རྩ་བ་སྦས་པ་ཡིན། །པདྨའི་རྩ་བ་
འདི་དག་གིས། །ཁྱེད་ཅག་རྣམས་ཀྱིས་སྤྱོད་པ་བརྟན་། །ཐུབ་པ་བདེན་པར་སྨྲ་བ་
ཡི། །འགྲོ་བ་མགོན་དང་བཅས་པ་མཐོང༌། ། དེ་སྐད་ཅེས་སྨྲས་ནས། པདྨའི་རྩ་
བ་དེ་དག་བྱང་ཆུབ་སེམས་དཔའ་ལ་ཕུལ་ལོ། །དེ་ནས་བྱང་ཆུབ་སེམས་དཔའ་དེའི་
སྤྱོད་པ་རླབས་པོ་ཆེ་དེ་ལ་གཟི་བརྗིད་ཟིལ་གྱིས་ནོན་པའི་ཚིག་དྲག་པོས་སྨྲས་པ།
ངེད་ཅག་ཁྱོད་ཀྱི་གཉེན་དང་གྲོགས་མ་ཡིན། ། གར་མཁན་ཁྱོད་མིན་ངེད་ཅག་
འཕྱས་གདགས་མིན། །ལྷ་དབང་ཅི་ཕྱིར་ཁྱད་དུ་བསད་ནས་སུ། །དྲང་སྲོང་རྣམས་
ལ་རྩེད་མོའི་ལམ་བཞིན་བྱ། །དེ་སྐད་ཅེས་སྨྲས་པ་དང་། ལྷའི་དབང་པོ་བརྒྱ་
བྱིན་རབ་ཏུ་གུས་པས་རྣ་ཆ་དང་ཅོད་པན་འགུལ་བའི་འོད་ཀྱིས་གདོང་གསལ་བར་
གྱུར་ ཏེ་ རབ་ ཏུ་ གུས་ པས་ ཕྱག་ འཚལ་ ནས། % དེ་ ལ་ བཟོད་ པར་ གསོལ་ བ།
བདག་གིས་འདི་ལྟར་མི་བརྟན་པ། བགྱིས་པ་དགོས་པ་སྔར་སྨྲས་ལགས། ཕ་དང་
སློབ་དཔོན་འདྲ་བ་རུ། །བདག་ལ་ཁྱེད་ཀྱིས་བཟོད་པར་མཛོད། །ཤེས་པའི་མིག་
ནི་བཙུམས་པར་གྱུར་པ་རྣམས། ། རང་བཞིན་གྱིས་ནི་མཉམ་པའང་འཁྲུལ་པར་
འགྱུར། །བདག་ལ་ཕན་པས་དེ་ལ་བཟོད་པར་མཛོད། ། དེ་བས་བདག་ལ་ཐུགས་
ལ་མི་འཆང་གསོལ། །དེ་ལྟར་བཟོད་པར་གསོལ་ནས་དེ་ཉིད་དུ་མི་སྣང་བར་འགྱུར་
རོ། །དེ་ལྟ་བས་ན་རབ་ཏུ་དབེན་པའི་བདེ་བའི་རོ་མྱོང་བ་རྣམས་ནི། །འདོད་པ་
ལ་འཕྱས་ཀྱི་གནས་དང་གནོད་པ་ལྟ་བུར་མི་མཐུན་པར་སེམས་སོ། ། དེ་ལ་སྐྱེས་
པའི་རབས་འདི་ཡང་བཅོམ་ལྡན་འདས་ཀྱིས་ལུང་བསྟན་ཏེ། ང་དང་ཤ་ར་དྭ་
ཏིའི་བུ། ། མོང་གལ་བུ་དང་འོད་སྲུངས་དང༌། །གང་པོ་མ་འགགས་ཀུན་དགའ་
131



1:|:ཀྱི
ང |
བོ། །དེ་ཡི་ཚེ་ན་སྤུན་དུ་གྱུར། །སྲིང་མོ་ཨུཏྤལ་མདོག་ཡིན་ནོ། །བྲན་མོ་ཀུཉྫ་ཨུ་རྟ་
ར། །བྲན་ཕོ་ཁྱིམ་བདག་མཛེས་པ་ཡིན། །གནོད་སྦྱིན་རི་བོ་བདེ་བ་ཡིན། ། གླང་པོ་
པ་རི་ལོ་ཀ་ཡིན། ། སྤྲེའུ་ནི་སྦྲང་རྩི་འབུལ་བ་ཡིན། ། བརྒྱ་བྱིན་ནག་པོ་འཆར་ཀ་
ཡིན། །སྐྱེས་པའི་རབས་ནི་དེ་ལྟར་བཟུང་། །དཀའ་ཐུབ་ཅན་དུ་སྐྱེས་པའི་རབས་
ཏེ་བཅུ་དགུ་བའོ། ། ། །
| བན
ཉི་ཤུ་བ། ཚོང་དཔོན་གྱི་སྐྱེས་པའི་རབས། །
༈ ཡོན་ཏན་མེད་པ་ལ་ཡོད་པར་གྲགས་པ་ནི་སྐྱེས་བུ་དགེ་བ་རྣམས་ལ་བསྐུལ་
མ་བཏབ་པ་དང་འདྲ་བར་འགྱུར་ཏེ། དེ་བས་ན་ཡོན་ཏན་བསྒྲུབ་པ་ལ་འབད་
པར་བྱའོ། །དེ་ཡང་འདི་ལྟར་བྱང་ཆུབ་སེམས་དཔའ་ཐོས་པ་དང་དུལ་བ་དང་ཆོ་
རིགས་བཙུན་པ་དང༌། མ་འཇུངས་ཤིང་ཁོང་བཟོ་བ་དང༌། ། འཇིག་རྟེན་གྱི་ཐ་
སྙད་བྱ་བ་ལ་འགལ་བ་མེད་པ། གཙུག་ལག་མང་པོ་ལ་གོམས་པས་ཚིག་ལ་མཁས་
པར་གྲགས་པ། སྙིང་རྗེ་དང་ལྡན་ཞིང་སྦྱིན་གཏོང་ཆེ་བས་ནོར་གྱི་འབྱོར་པས་
ཐམས་ཅད་ཁྱབ་པ། རབ་ཏུ་ཕྱུག་པས་ཁྱིམ་བདག་རིན་པོ་ཆེ་ལྟར་བཀུར་བའི་
རྒྱལ་པོ་ཞིག་གི་ཚོང་དཔོན་དུ་སྐྱེས་པར་གྱུར་ཏོ་ཞེས་གྲགས་སོ། ། དེ་ནས་རང་་
གཞན་ཆོས་ཀྱི་བདག། ཐོས་ལ་སོགས་པའི་ཡོན་ཏན་བརྒྱུན། །འཇིག་རྟེན་དག་
གིས་ཕལ་ཆེར་ནི། །བཀུར་སྟི་བྱ་བའི་གནས་སུ་གྱུར། ། དེ་ནས་རེ་ཞིག་ཅིག་སེམས་
དཔའ་ཆེན་པོ་དེ་རྒྱལ་པོའི་ཕོ་བྲང་དུ་སོང་བའི་འོག་ཏུ་དེའི་སྒྱུག་མོ་གཅིག་དོན་ཞིག་
གཉེར་ཞིང་བུ་མོ་དང་འཕྲད་པའི་ཕྱིར་དེའི་ཁྱིམ་དུ་སོང་ངོ༌། ། མགྲོན་འོངས་པའི་
བཀུར་སྟིའི་བྱ་བ་བྱས་ནས། གཏམ་གླེང་ལངས་པ་ལས་རང་གི་བུ་མོ་བྱང་ཆུབ་
སེམས་དཔའི་ཆུང་མ་ལ་བདེའམ་མི་བདེ་དྲིས་པའི་སྐབས་སུ། བུ་མོ་ཁྱོད་ཀྱི་ཁྱིམ་
ཐབ་ཀྱིས་ཁྱོད་ལ་བྱམས་སམ་མི་བྱམས། ཁྱོད་ཀྱིས་བཀུར་སྟི་བྱས་པའི་ཡོན་ཏོན་
དྲིན་དུ་གཟོའམ་མི་གཟོ་མི་བདེ་བ་ལྟ་ཡོད་དམ་མེད་ཅེས་དྲིས་པ་དང་། དེ་ནི་ངོ་
ཚ་བས་མགོ་སྨད་དེ་མི་སྤོབས་བཞིན་དུ་གཅོམ་བསྐྱུངས་ཏེ་སྨྲས་པ། དེ་ལྟ་བུའི་
132



ཚུལ་ཁྲིམས་དང་། ཡོན་ཏན་དང་སྤྱོད་ཡུལ་ནི་རབ་ཏུ་བྱུང་བ་ལ་མ་མཆིས་སོ་ཞེས་
བྱས་པ་དང༌། དེ་ནས་དེའི་མ་དེ་རྒས་ནས། རྣ་བ་མི་གསང་ཞིང་སེམས་མི་
གསལ་བ་དང༌། བུ་མོས་དེ་སྐད་དུ་སྨྲས་པའི་ཚིག་ཀྱང་ངོ་ཚ་ཞིང་གཅོམ་ཆུང་བས་
ལེགས་པར་མ་ཐོས་ནས། རབ་ཏུ་བྱུང་བའི་སྒྲ་ཞིག་ཀྱང་ཐོས་པས། བདག་གི་
དམག་པ་ངེས་པར་རབ་ཏུ་བྱུང་བ་ལྟ་ཅི་ཞིག་སྙམ་ནས། བུ་མོ་དེའི་མྱ་ངན་དང་
དེའི་སྡུག་བསྔལ་གྱི་དབང་དུ་གྱུར་ནས་སྨྲེ་སྔགས་འདོན་ཅིང་དེས་ཀྱང་སྐད་ཕྱུང་སྟེ་
ངུས་སོ། །འདི་ལྟར་སྙིང་ཉེ་བའི་བདག་གི་མི་ཡང་བོར་ཏེ། རབ་ཏུ་བྱུང་བས་
དེའི་ཚུལ་ཁྲིམས་ཀྱི་ཡོན་ཏན་དང་སྤྱོད་ཚུལ་ཡང་ཅི་འདྲ་བ་ཞིག་གོ་ ༩ །བུ་དེའི་རབ་
ཏུ་བྱུང་བ་ཡང་ཅི་ལྟ་བུ་ཞིག་གོ ། དར་ལ་བབ་ཅིང་བྱད་གཟུགས་བཟང་། །
གཞོན་ཤ་ཅན་ལ་བདེ་བར་གསོས། ། དེ་ནི་རྒྱལ་པོའི་གནད་ཆེན་ཡིན། ། དགོན་
པར་གནས་བློ་ཅི་ལྟར་སྐྱེས། །ནང་མི་དག་དང་འཁོན་མ་བྱུང༌། །རྒས་པས་མི་སྡུག་
མ་གྱུར་ཞིང་། །ནད་མེད་ཅི་ལྟར་ཚིག་གཅིག་གིས། །ཁྱིམ་གྱི་ལོངས་སྤྱོད་དེ་ཡིས་
བཏང་། ། མཛངས་ཤིང་དུལ་བའི་རྒྱན་གྱིས་བརྒྱན། །གཞན་ལ་སྙིང་བརྩེ་མཉེས་
ཀྱང་གཤིན། །མི་བརྟན་ནང་མི་སྙིང་རྗེ་མེད། །འདི་ལྟ་བུ་ནི་ཅི་ལྟར་ལོབས། །དགེ་
སྦྱོང་བྲམ་ཟེ་མཛའ་བོའི་རྟེན། །ནང་མི་དག་དང་ཕོངས་པ་གསོལ། །ནགས་ཚལ་
དགོན་པར་གང་འཚལ་བ། །གཙང་སྦྲ་ཚུལ་ཁྲིམས་ནོར་ལྡན་པའི། །ཁྱིམ་ན་རྙེད་
པར་མི་འགྱུར་རམ། ། རྗེས་སུ་མཐུན་ཞིང་ཆོས་གྲོགས་བྱེད། ། ཉེས་པ་མེད་པར་
བོར་ནས་སུ། །ཧ་ཅང་ཆོས་ལ་དད་ཆེས་ནས། །ཆོས་དང་འགལ་བར་འདི་མི་ལྟ། །
འདི་ལྟར་གུས་པའི་སྐྱེ་བོ་སྤངས། །ཡིད་ལ་སྙིང་རྗེ་ཅུང་ཟད་མེད། །ཆོས་ནི་ཅུང་
ཟད་འགྲུབ་རེ་སྐན། །ཀྱེ་མ་ཧོ་གནམ་གྱིས་མནར་བ་ལྟར། ། དེ་ནས་བྱང་ཆུབ་
སེམས་དཔའི་ཆུང་མས། བདག་གི་ཁྱིམ་ཐབ་རབ་ཏུ་བྱུང་བའི་ཕྱིར། །བདག་གི་
མ་སྙིང་ཉེ་ཞིང་སྙིང་ནས་སྨྲེ་སྔགས་འདོན་པ་དེས་བུད་མེད་ཀྱི་རང་བཞིན་མི་བརྟེན་
པའི་ཕྱིར་སྙིང་མི་དགའ་བས་འཁོམ་ཞིང་བློང་བློང་པོར་ནི་གྱུར། མྱ་ངན་གྱི་སྡུག་
བསྔལ་གྱིས་སེམས་དཀྲུགས་ནས་གཏམ་གླེང་སློང་བའི་འཕྲོ་ཡང་བརྗེད། བདག་
133



གི་ཁྱིམ་ཐབ་རབ་ཏུ་བྱུང་བའི་གཏམ་ངན་ཐོས་ནས། བདག་གི་མ་བདག་ལ་མྱ་
ངན་བསང་བའི་ཕྱིར་འདིར་འོངས་སོ་སྙམ་ནས། །ཚེ བུ་མོས་སྨྲེ་སྔགས་འདོན་ཞིང་
སྐད་ཕྱུང་སྟེ་ངུ་བ་ལས་བརྒྱལ་བར་གྱུར་ཏོ། །ཁྱིམ་གྱི་མི་དང་གཡོག་འཁོར་རྣམས་
ཀྱིས་ཀྱང་དེ་ཐོས་ནས་མྱ་ངན་གྱི་སྡུག་བསྔལ་གྱི་ཤུགས་ཀྱིས་ཆོ་ངེས་བཏབ་པོ། །
ཁྱིམ་ཚེས་དང་མཛའ་བོ་དང་གཉེན་བཤེས་དེ་ལ་བརྟེན་པའི་སྐྱེ་བོ་བྲམ་ཟེ་དང་ཁྱིམ་
བདག་རྣམས་ཀྱིས་ཀྱང་དེ་ཐོས་ནས་ཁྱིམ་བདག་དེ་ལ་རྗེས་སུ་ཆགས་པའི་དབང་དུ་
གྱུར་པ་རྣམས་ཕོ་བྲང་འཁོར་གྱི་མི་རྣམས་ཀྱང་ཕལ་ཆེར་ཁྱིམ་དེར་དོང་ངོ༌། །གང་
ཕྱིར་འཇིག་རྟེན་དག་ན་སྲིད་པ་ནི། ། བདེ་དང་སྡུག་བསྔལ་དག་ལ་མཚུངས་པར་
སྤྱོད། ། དེ་བས་འདི་ཡང་འཇིག་རྟེན་སློབ་མ་བཞིན། །བདེ་དང་སྡུག་བསྔལ་དག་
ལ་མཚུངས་སྤྱོད་གྱུར། །དེ་ནས་བྱང་ཆུབ་སེམས་དཔའ་རྒྱལ་པོའི་ཕོ་བྲང་ནས་སླར་
ལོག་སྟེ་ཁྱིམ་དང་ཉེ་བ་ཞིག་ཏུ་ཕྱིན་པ་དང༌། །བདག་གི་ཁྱིམ་ན་ཆོ་ངེས་འདེབས་པ་
དང༌། ། མི་མང་པོ་འདུས་པ་མཐོང་ནས། བདག་གི་གཡོག་པོ་ལ་འདི་ལྟ་བུར་
གྱུར་པ་ཅི་ཉེས་རྟོགས་ལ་ཤོག་ཅིག་ཅེས་བསྒོས་སོ། །དེས་དེ་ལྟར་བརྟགས་ནས་དེའི་
དྲུང་དུ་ཕྱིན་ནས། དེས་དེ་ལ་སྨྲས་པ། ཇོ་བོས་འབྱོར་པའི་ཁབ་སྤངས་ནས། །
རབ་ ཏུ་བྱུང་ ཞེས་ ཐོས་ནས་སུ། ། སྐྱེ་བོ་འདི་དག་གང་ཞིག་ནས། ། བྱམས་པའི་
དབང་གིས་འདུས་པར་གྱུར། ། དེ་ནས་བྱང་ཆུབ་སེམས་དཔའ་རང་བཞིན་གྱིས་
བསམ་པ་དག་པས་ཚིག་དེས་བསྐུལ་མ་བཏབ་པ་བཞིན། ངོ་ཚ་ཞིང་མི་དགའ་
བར་གྱུར་ནས་སྨྲས་པ། ཨེ་མ་ཧོ། སྐྱེ་བོ་རྣམས་བདག་ལ་དེ་ལྟར་རེ་བ་ལེགས་སོ་
སྙམ་ནས། སྐྱེ་བོ་རྣམས་གྱི་ཡོན་ཏན་དུ། ། བརྗོད་ ཅིང་བསྔགས་པ་ ཐོབ་ གྱུར་
ལ། ། གལ་ཏེ་ཁྱིམ་ལ་ཕྱོགས་ན་ནི། ། བདག་ལྟར་མིར་ཡོང་ག་ལ་ང་། ། དེ་ལྟར་
བདག་གི་སྐྱོན་ལ་དད་གྱུར་ཅིང༌། །ཡོན་ཏན་ཁྱད་དུ་གསོད་ལ་ཚུལ་ངན་ན། །སྐྱེ་བོ་
དགེ་བ་སྤངས་པ་ཉིད་དུ་འགྱུར། །དེ་ལྟར་གྱུར་ན་གསོན་ཡང་ཅི་ཞིག་རུང༌། །དེ་
བས་སྐྱེ་བོར་རེ་བར་གྱུར་ པ་འདི། ། སྤྱོད་པ་ངན་པའི་ཉོན་མོངས་ཁྱིམ་སྤངས་་་
ནས། །དཀའ་ཐུབ་ནགས་ན་དགའ་བའི་ཡོན་ཏན་གྱིས། །ཉམས་སུ་བླངས་ཏེ་རབ་
134



ཏུ་བཀང་བར་བྱ། །བདག་ཉིད་ཆེན་པོ་དེས་དེ་ལྟར་ངེས་པར་བྱས་ཏེ། ། :དེ་ནས་
སླར་ལ་ལོག་སྟེ། 1:|: རྒྱལ་པོའི་གསོལ་ཁ་བ་ལ་ཚོང་དཔོན་སྤྱན་སྔར་མཆིས་འཚལ་ལོ་
ཞེས་གསོལ་ཅིག་ཅེས་སྨྲས་སོ། །སྤྱན་སྔར་མཆི་བར་གནང་ནས་ཀྱང་ཚུལ་བཞིན་དུ། རྒྱུ
རྒྱལ་པོའི་སྤྱན་སྔར་འོངས་པ་དང༌། རྒྱལ་པོས་ཅིའི་ཕྱིར་འོང་ཞེས་སྨྲས་པ་ལ།
ལྷ་བདག་ནི་རབ་ཏུ་འབྱུང་བར་འཚལ་ན་གནང་བར་རིགས་སོ། །དེ་ནས་རྒྱལ་པོ་
དེས་རིམ་གྲོ་བསྐྱེད་དེ་བྱམས་པའི་ཚིག་གིས་འདི་སྐད་ཅེས་སྨྲས་སོ། ། ང་འདྲའི་
གཉེན་དང་མཛའ་མཆོག་ཡོད་བཞིན་དུ། ། ནོར་དང་ཐབས་དང་མཐུ་རྩལ་གང་
དག་གིས། །ང་ཡིས་ཐུབ་པར་འགྱུར་བ་མ་ཡིན་པའི། ། སྡུག་བསྔལ་གང་གིས་ཁྱོད་
ནི་བས་མཐར་འགྲོ། གལ་ཏེ་ནོར་འདོད་ང་ལས་ནོར་ཁྱེར་ ཅིག། །གནོད་པ་
ཡོད་ན་དེ་ལས་བཟློག་པར་བྱ། ། ང་དང་གཉེན་བཤེས་གསོལ་བ་འདེབས་པ་་་
རྣམས། །ཅི་ཞིག་མི་འདོད་ཕྱིར་ནི་བས་མཐར་འགྲོ། དེ་ལྟར་བདག་ཉིད་ཆེན་པོ་
དེ་ལ་རྒྱལ་པོས་བྱམས་པ་དང་གུས་པས་བསྒོ་བ་དང༌། དེ་ལ་ཚིག་འཇམ་པོས་སྨྲས་
པ། ཁྱོད་ལ་བརྟེན་ནས་གནོད་པ་ག་ལ་མཆིས། །ནོར་གྱིས་ཕོངས་པའང་མཆིས་
པར་ག་ལ་འགྱུར། །དེ་བས་ཕོངས་པས་བས་མཐར་བདག་མི་མཆི། །གང་གི་སླད་
དུ་མཆི་བ་གསན་དུ་གསོལ། །སྐྱེ་བོ་མྱ་ངན་གདུངས་པའི་མཆི་མ་ཅན་དག་གིས། །
བདག་ནི་རབ་ཏུ་བྱུང་བར་གྱུར་ཅེས་རབ་ཏུ་བསྒྲགས། །བདག་ནི་ཡོན་ཏན་ལྡན་
ཞེས་དད་པའི་སྐབས་སུ་གྱུར། ། དེ་བས་བདག་ནི་བས་མཐའ་དབེན་པར་གནས་
པར་འཚལ། །རྒྱལ་པོས་སྨྲས་པ། ཁྱོད་སྐྱེ་བོ་རྣམས་ཀྱི་ཚིག་ཙམ་གྱིས་ངེད་འདོར་
བར་མི་རིགས་སོ། ། ཁྱོད་ལྟ་བུའི་ཡོན་ཏན་ཕུན་སུམ་ཚོགས་པ་ནི་སྐྱེ་བོའི་ཚིག་་
བསྲུང་བ་ཙམ་གྱིས་ཆོག་པ་ཡང་མ་ཡིན་ལ། །དེ་མ་བྱས་ན་མི་རུང་བ་ཡང་མ་ཡིན་
ནོ། །འཇིག་རྟེན་མུ་ཅོར་སྨྲ་བའི་གཏམ་རྣམས་ནི། །རང་གར་རྟོགས་པ་རྣམས་ལ་
རྣམ་པར་འཕྲོ། །གང་ཞིག་དེ་དག་སྙིང་ལ་སེམས་ན་ཡང་། །ཕྱིས་སུ་འགྱུར་ན་བྱེད་
པ་ཅི་ཞིག་སྨོས། །བྱང་ཆུབ་སེམས་པས་སྨྲས་པ། རྒྱལ་པོ་ཆེན་པོ་དེ་སྐད་བཀའ་
མི་སྩལ་དུ་གསོལ། སྐྱེ་བོའི་བཀའ་མཆིད་དགེ་བ་གྲགས་པ་རྣམས་ལ་ལྟར་མི་
135



བགྱིད་པ་ཡང་མ་ལགས་སོ། །ལྷ་གཟིགས་སུ་གསོལ། མི་ཡི་བདག་པོ་གང་ཚེ་དགེ་
བ་ཡི། །ཆོས་དང་ལྡན་ཞེས་གྲགས་པར་གྱུར་པ་ལས། །མི་ཡི་དེ་ལས་ཉམས་པར་མི་
བགྱི་ཞིང་། །ངོ་ཚའི་ཕྱིར་ཡང་རབ་ཏུ་འབད་པར་རིགས། ། ཡོན་ཏན་ཡོད་ཅེས་
གྲགས་ཤིང་རེ་བ་དག། ཇི་ལྟར་གྱུར་ཀྱང་རུང་སྟེ་གནང་ན་ནི། །གྲགས་པ་དག་
ལས་གཏམ་སྙན་འཕེལ་བར་འགྱུར། །གཞན་དུ་བགྱིས་ན་ཁྲོན་པ་སྐམ་པོ་བཞིན། །
དོན་བཞིན་མ་ཡིན་ཡོན་ཏན་གྲགས་མི་འཕེལ། ། རྣམ་པར་རྟོག་པའི་རླུང་གིས་
བསྐྱོད་པ་ལས། ། མི་རྣམས་གྲགས་པ་ཉམས་པར་གྱུར་པ་ནི། ། སླར་ཡང་གྲགས་
པར་འགྱུར་བ་རབ་ཏུ་དཀའ། ། སྦྲུལ་ནག་ཁྲོས་ནས་གདེང་ཀ་བཏེག་འདྲ་བའི། །
ཡོངས་སུ་བཟུང་བ་རྩོད་པའི་རྒྱུར་གྱུར་ཅིང་། ། སྤང་རིགས་དེ་ནི་སྤོང་བར་བགྱིད་
པ་ལ། ། ལྷ་གཅིག་བདག་ནི་བཟློག་པར་མི་རིགས་སོ། ། གུས་ པར་མཁྱེན་ནས་་་
འབངས་ལ་བྱམས་པ་ཡི། །ཁྱོད་ཀྱིས་དེ་ལྟར་བགྱི་བ་རིགས་མོད་ཀྱི། །བདག་གིས་
སེམས་ཀྱི་རབ་ཏུ་བྱུང་ལགས་ན། །འདུ་འཛི་ཉོན་མོངས་ཅན་གྱིས་ཅི་ཞིག་བགྱི། །
དེ་ ལྟར་ གསོལ་བ་ བཏབ་ནས། ། བདག་ ཉིད་ཆེན་ པོ་དེ་ རྒྱལ་ པོས་ གནང་ སྟེ།
དཀའ་ཐུབ་ཅན་གྱི་ནགས་ཚལ་དུ་འགྲོ་བར་ཆས་སོ། །དེ་ནས་དེའི་མཛའ་བོ་དང་།
ཉེ་དུ་དང༌། དེ་ལ་བརྟེན་པ་རྣམས་ལྷགས་ནས། མྱ་ངན་གྱིས་མིག་མཆི་མས་གང་
ཞིང་རྐང་པ་ལ་འཇུས་ཏེ་འགྲོ་བར་མི་སྟེར་བར་གྱུར་པ་ནི། ཁ་ཅིག་གིས་ཐལ་མོ་
སྦྱར་ཏེ་གསོལ་བ་འདེབས་ཤིང་། དེའི་ལམ་བཀག་སྟེ་འཁོད་དོ། །ཁ་ཅིག་ནི་
མགུལ་ནས་འཇུས་ཏེ་ཚིག་འཇམ་པོས་བྲིད་ཅིང་ཁྱིམ་ལོགས་ སུ་ ཁྲིད་པར་བྱེད།
ཁ་ཅིག་ནི་སྤོབས་པའི་ཚུལ་གྱིས་ཚིག་རྩུབ་མོས་གཏོལ་མེད་པ་ཤ་སྟག་བྱེད་ཟེར་ཞིང་
གཤེ། ཁ་ཅིག་ནི་མཛའ་བོ་དང་ནང་མི་ལ་ནི་སྙིང་མི་རྗེའམ་ཞེས་ཟེར་ཞིང་འགྲོར་
མི་སྟེར། ལ་ལ་ནི་ཁྱིམ་ན་གནས་པའི་དཀའ་ཐུབ་ཉིད་བསོད་ནམས་ཆེ་མོད་ཞེས་
ཟེར་ཞིང༌། རྣར་འོང་བ་དང་རིགས་པའི་ཚིག་གིས་རྟོགས་པ་བསྐྱེད། གཞན་
དག་ནི་དཀའ་ཐུབ་ཀྱི་ནགས་ཚལ་ན་གནས་པ་སྡུག་བསྔལ་ཆེ་བ་དང་། ད་དུང་བྱ་
བ་ཁ་ཅིག་མ་ཟིན་པ་ཡོད་པ་སྐད་དུ་གསོལ་བ་འདེབས། ཁ་ཅིག་ནི་ཚེ་ཕྱི་མ་ལ་ ་
136



བསོད་ནམས་ ཀྱི་ འབྲས་ བུ་ ཡོད་དམ་ མེད་ གཏོལ་ མེད་ ཅེས་ ཐེ་ཚོམ་བསྐྱེད་དེ།
གཞུང་ལུགས་ཀྱི་ཁྱད་པར་དེ་དང་དེ་དག་སྨོས་ཤིང༌། དེ་སླར་ཅི་ལྡོག་ཏུ་འབད་པར་
གྱུར་ཏོ། །དེ་དེ་ལྟར་རབ་ཏུ་བྱུང་དུ་མི་སྟེར་བ་ནགས་ཚལ་དུ་འགྲོ་བ་ལ་འགོག་ཅིང་
འཐེན་པ། གདོང་མཆི་མས་གང་བའི་མཛའ་བོ་དེ་དག་ལ་བལྟས་ནས། འདི་
ལྟར་སེམས་པར་མངོན་ནོ། ། མཛའ་བོ་འཐམ་པས་མཛའ་བོ་བག་མེད་པ། །ཕན་
པར་འགྱུར་ན་རྩུབ་མོའང་སྦྱར་བ་རིགས། །ཕན་ཞིང་འཇམ་ན་སྨོས་ཀྱང་ཅི་ཞིག་
དགོས། །དམ་པ་རྣམས་ཀྱི་ཚུལ་ནི་དེ་ལྟར་ཡིན། །ནགས་པས་ཁྱིམ་དགའ་སྙམ་དུ་
འདི་ལྟར་སེམས། །ནགས་ན་གནས་པ་དོགས་ཤིང་འཇིགས་མེད་པར། ། ཐ་མལ་
གནས་པར་ཇི་ལྟར་མི་སེམས་ཀྱེ། །སྡིག་པས་གསོ་བ་བཞིན་དུ་འགོག་པར་བྱེད། །
མི་དག་ཤི་འམ་ཤི་བར་གྱུར་པ་ལ། །ཆོས་ལས་ཉམས་ནི་དུ་བར་འགྱུར་བ་བཞིན། །
ནགས་ཚལ་གནས་འདོད་ང་ནི་གསོན་བཞིན་དུ། །ཅི་ཞིག་སེམས་ཤིང་འདི་དག་དུ་
བར་གྱུར། །ང་དང་བྲལ་བས་དེ་ལྟར་མི་དགའ་ན། །ང་དང་ལྷན་ཅིག་ནགས་ན་
ཅིར་མི་འཁོད། །གལ་ཏེ་ངུ་བས་ཁྱིམ་ན་འཁོད་དགའ་ན། ། མཆི་མ་ཟད་པར་དུ་བ་
ཅི་ཆེད་ཆེ། ། དེ་སྟེ་བདག་གི་མི་ལ་ཆགས་པའི་ཕྱིར། དཀའ་ཐུབ་བྱེད་དུ་འགྲོ་
བར་མི་སྟེར་ན། །དགྲ་དང་དམག་འགྱེད་དེ་དང་དེ་དག་ཏུ། །འགྲོ་བ་ན་ཡང་དེ་
ལྟར་ཅིས་མི་བྱེད། །ཕོངས་པར་གྱུར་པའི་ཚེ་ན་མཛའ་བོ་རྣམས། ། མཆི་མས་འཇུ་
ཞིང་འོང་བའི་མཐུ་ཡང་མཐོང༌། ། མཛའ་བའི་རང་བཞིན་རབ་ཏུ་བརྟེན་གྱུར་
ཀྱང༌། ། ཕྱི་བཞིན་མི་འབྲང་གཡོ་དང་ཐབས་བྱེད་བཞིན། ། སླར་དུ་བཟློག་པའི་
ཕྱིར་ནི་སྐད་འཛེར་ཞིང༌། །མིག་ནི་མཆི་མས་གང་བཞིན་སྨྲས་པ་དང༌། །མཚུངས་
པོ་ལ་ཡང་བླ་མ་འདྲ་བར་ནི། །མགོ་བོ་བཏུད་དེ་བདག་ལ་ཕྱག་འཚལ་བ། །རབ་ཏུ་
བྱུང་བའི་རྗེས་སུ་རབ་བྱུང་བ། །འདི་དག་བྱམས་ན་དེ་བཞིན་བྱ་བར་རིགས། །
དམ་པའི་སེམས་ནི་ངོ་མཚར་གྱུར་པ་ཡི། ། གར་མཁན་སྤྱོད་པ་བཞིན་དུ་མི་འགྱུར་
རམ། །ཡོན་ཏན་མེད་ལ་ཕོངས་པར་གྱུར་པའི་ཚེ། །གྲོགས་ལ་གཉིས་གསུམ་ཡོད་
པར་ངེས་པར་འགྱུར། །ཡོན་ཏན་ཡོད་བཞིན་ནགས་སུ་འགྲོ་བ་ན། ། གྲོགས་པོ་
137



གཅིག་ཀྱང་མེད་པ་ངོ་མཚར་ཆེ། ། གླང་ཆེན་སྨྱོན་པའི་གཡུལ་ངོ་དོགས་པ་ན། །ང་
ཡི་སྔོན་དུ་འགྲོ་ཞིང་སྒྲི་བ་དག། ནགས་སུ་ང་འགྲོའི་ཕྱིར་ནི་མི་འབྲང་བ། ། དེ་
དག་ཡིན་ནམ་ང་ཡང་དེ་མ་ཡིན། ། དེ་ལྟར་བྱམས་པ་མེད་པར་འགྱུར་བའི་རྒྱུ། །
ཉེས་པ་བྱས་པར་བདག་ནི་མི་དྲན་ནམ། ། བདག་ནི་མཛའ་བོ་འདི་ལྟར་འཁོན།
བཞིན་དུ། །འདི་ལྟར་གྱུར་བ་རུང་བར་འོང་ངམ་ཀྱེ། །བདག་ནི་ནགས་ སུ་འགྲོ་
ཕྱིར་མི་འབྲང་བ། །བདག་ལ་ཡོན་ཏན་མེད་པས་དེ་ལྟར་གྲང༌། །ཡོན་ཏན་དག་ལ་
རྗེས་སུ་ཆགས་པ་རྣམས། །དེ་ལྟར་འབྲལ་བར་ནུས་པ་སུ་ཞིག་ཡོད། །གང་དག་
ཁྱིམ་གྱི་ཉེས་པ་གསལ་བར་མངོན། །དཀའ་ཐུབ་ནགས་ཚལ་ཡོན་ཏན་མི་མཐོང་
བ། །ཤེས་པའི་མིག་ནི་བཙུམས་གྱུར་དེ་དག་ལ། །བདག་གི་གཞན་དུ་བརྟག་ཏུ་ཅི་
ཡང་མེད། །ཕྱི་མའི་ཚེ་དང་ཚེ་འདིའི་སྡུག་བསྔལ་རྒྱུ། །འདོད་པ་དག་ནི་སྤོང་བར་
མི་འདོད་པ། ། དཀའ་ཐུབ་ནགས་དང་འགལ་བར་བྱེད་པ་དེ། ། དེ་རིང་བདག་
འདོད་པ་ནི་གཏི་མུག་ཡིན། །བདག་གི་མཛའ་བོ་འདི་རྣམས་གང་གིས་བསླུས། །
འཇིག་རྟེན་མ་ལུས་ཞི་བར་མ་གྱུར་པ། །དཀའ་ཐུབ་ནགས་ཚལ་རྙེད་པའི་མཐུ་ཆེན་
གྱིས། ། ཉེས་པ་དེ་དག་མངོན་དུ་གཞོམ་པར་བྱེད། །དེ་ལྟར་ངེས་པའི་བདག་ཉིད་
ཅན་གྱིས་ཡོངས་བརྟགས་ནས། །མཛའ་བཤེས་སྤོབས་པ་རྣམས་གྱི་རྣམ་པར་སྤྱོད་
པ་དག །འཇམ་ཞིང་རབ་ཏུ་མཉེན་པར་སྨྲ་བའི་ཚིག་རྣམས་ཀྱིས། །བགས་ཀྱིས་
བྲིད་དེ་བོར་ནས་དཀའ་ཐུབ་ནགས་སུ་སོང་། །དེ་ལྟ་བས་ན་ཡོན་ཏན་མེད་པ་ལ་
ཡོད་པར་གྲགས་པ་ནི་སྐྱེས་བུ་དགེ་བ་རྣམས་ལ་བསྐུལ་མ་འདེབས་པ་དང་འདྲ་བར་
འགྱུར་ཏེ། དེ་བས་ན་ཡོན་ཏན་བསྒྲུབ་པ་ལ་འབད་པར་བྱའོ། །དེ་ལྟར་དགེ་སློང་
ངོ་ཞེའམ་དགེ་བསྙེན་ནོ་ཞེས་ཡོན་ཏན་དུ་བརྗོད་པར་གྱུར་ན། དགེ་བ་རྣམས་
ཀྱིས་ཡོན་ཏན་དེ་བསྒྲུབ་པའི་ཕྱིར་བདག་ཡོན་ཏན་གྱིས་བརྒྱན་པར་བྱའོ། ། དེ་
བཞིན་དུ་ཆོས་སྒྲུབ་པའི་གྲོགས་བྱེད་པ་རབ་ཏུ་དཀོན་ནོ་ཞེས་དེ་ལྟར་ཡང་སྦྱར་བར་
བྱའོ། །ཚོང་དཔོན་དུ་སྐྱེས་པའི་རབས་ཏེ་ཉི་ཤུ་པའོ། །ip སྤྱི་
༡༡ ། སྡོམ་ལ། བརྒྱ་བྱིན་བྲམ་ཟེ་མྱོས་བྱེད་མ། །ལེགས་པར་ཕ་རོལ་ཕྱིན་དང་
138



ཉ། །བྱ་དང་བུམ་པ་ཕྱུག་པོའི་བུ། །དཀའ་ཐུབ་ཅན་དང་ཚོང་དཔོན་ནོ། །བཅུ་
ཚན་གཉིས་པའོ། ། ། །
ཉེར་གཅིག་པ། གཙུག་ཕུད་བྱང་ཆུབ་ཏུ་སྐྱེས་པའི་རབས།
༈ ཁྲོ་བ་ཐུལ་ན་དགྲ་ཞི་བར་འགྱུར་གྱི་གཞན་དུ་བྱས་ན་དགྲ་འཕེལ་ལོ། །དེ་
ཡང་འདི་ལྟར་བྱང་ཆུབ་སེམས་དཔའ་ཆེན་པོ་བྲམ་ཟེའི་རིགས་ཆེན་པོ་ཡོན་ཏན་ལ་
གོམས་པའི་མཐུས་གྲགས་པ་རྒྱས་པའི་འབྱོར་པའི་ཡོན་ཏན་ངེས་པ། རྒྱལ་པོས་
བཀུར་སྟི་བྱས་པས། འཇིག་རྟེན་པས་ལྷ་བཞིན་དུ་བཀུར་བ་ཞིག་ཏུ་སྐྱེས་པར་
གྱུར་ཏོ་ཞེས་གྲགས་སོ། །དེ་ཡུན་རིང་དུ་གྱུར་ནས་ཆོ་གའི་ལས་སུ་བྱ་བ་རྣམས་ནི་
བྱས་པ་དང༌། མང་དུ་ཐོས་པའི་ཡོན་ཏན་ལ་གོམས་པར་བྱས་པས་མཁས་པ་
རྣམས་ཀྱི་ནང་དུ་མིང་གྲགས་པར་གྱུར་ཏོ། ། མཁས་པ་རྣམས་ཀྱི་གྲགས་པ་ནི། །
མཁས་པ་ཉིད་ཀྱི་ནང་དུ་འཕེལ། །རིན་ཆེན་ཤེལ་ལ་རིན་ཆེན་དང༌། །གཡུལ་ངོ་
དག་ཏུ་དཔའ་བོ་བཞིན། ། དེ་ནས་བྱང་ཆུབ་སེམས་དཔའ་ཆེན་པོ་དེ་ཚེ་རབས་སྔ་
མ་ལ་རབ་ཏུ་བྱུང་བ་ལ་གོམས་ཤིང་ཆོས་ལ་སེམས་གོམས་པར་བྱས་པ་དང༌། བློ་
དང་ཤེས་རབ་རབ་ཏུ་གསལ་བའི་ཕྱིར་ཁྱིམ་ན་གནས་པ་དག་ལ་དགའ་བར་མ་གྱུར་
ཏོ། །དེ་འདོད་པ་རྣམས་འཐབ་མོ་དང་རྩོད་པ་དང་དྲེགས་པ་དང༌། འཁོན་དང་
མི་མཐུན་པ་མང་པོ་དང༌། རྒྱལ་པོ་དང་། 1:|: རྐུན་པོ་དང་། །ཆུ་དང༌། །མེ་དང༌།
དགྲ་དང་། བགོ་སྐལ་ལ་དབང་བ་རྣམས་དང་། ཐུན་མོང་མ་ཡིན་པ་དང༌།
ཆོག་མི་ཤེས་པར་གྱུར་པ་དང༌། ཉེས་པ་མང་པོའི་གནས་སུ་གྱུར་པའི་ཕྱིར་བདག་
ཅག་ལ་ ཕན་པར་འདོད་པ་རྣམས། ཟས་དུག་ཅན་སྤོང་བ་བཞིན་དུ་ཡོངས་་་
སྤངས་ནས་སྐྲ་དང་ཁ་སྤུ་བཟང་པོ་རྣམས་བྲེགས་ཏེ། །གོས་ཁ་དོག་བསྒྱུར་བ་དུར་
སྨིག་ནི་གྱོན། ཁྱིམ་པའི་ཆ་ལུགས་ནི་བོར། རབ་ཏུ་བྱུང་བའི་འདུལ་བ་དང་
སྡོམ་པའི་དཔལ་ལ་གནས་པར་གྱུར་པ་དང༌། དེའི་ཆུང་མ་དེ་ལ་སྙིང་ཉེ་བའི་
དབང་དུ་གྱུར་པ་ཡང་སྐྲ་བྲེགས་ཏེ། ལུས་ལ་རྒྱུན་དང་ལྷབ་ལྷུབ་ནི་མེད་པར་བྱས།
139



རང་བཞིན་གྱི་ཡོན་ཏན་མང་པོས་ནི་བརྒྱན། ། གོས་ངུར་སྨིག་ནི་གྱོན་ནས་དེའི་ཕྱི་
བཞིན་དུ་རབ་ཏུ་བྱུང་བར་གྱུར་ཏོ། །དེ་ནས་བྱང་ཆུབ་སེམས་དཔའ་དེ་དཀའ་ཐུབ་
ཀྱི་ནགས་ཚལ་དུ་འགྲོ་བའི་རྗེས་སུ་འབྲང་བར་ཤེས་ནས། བུད་མེད་སྡུག་མ་མྱོང་
བ་དཀའ་ཐུབ་ཀྱི་ནགས་ཚལ་ལ་གནས་མི་ནུས་པའི་ཕྱིར་དེ་ལ་སྨྲས་པ། བཟང་མོ་
ཁྱོད་ང་ལ་བྱམས་པའི་རང་བཞིན་བསྟན་ཟིན་གྱི། ཁྱོད་ངའི་ཕྱི་བཞིན་དུ་འགྲོ་
བར་ཆས་པ་ཐོང་ཤིག ། བུད་མེད་རབ་ཏུ་བྱུང་བ་གཞན་དག་གང་ན་འཁོད་པ་དེ་
དག་དང་ལྷན་ཅིག་འདུག་པ་རིགས་སོ། །དགོན་པའི་ནགས་ན་འདུག་པ་ནི་རབ་ཏུ་
དཀའོ། ། ལྟོས་ཤིག་དུར་ཁྲོད་དང་ནི་ཁང་སྟོང་རི་བོ་དང༌། །ནགས་ཚལ་གཅན་
གཟན་ཁྲོ་བོས་གང་བ་ན། །ཉི་མ་གང་དུ་ནུབ་པར་གྱུར་པ་དེར། །དཀའ་ཐུབ་ཅན་
རྣམས་གནས་བྱེད་འཁོད་པར་འགྱུར། །བསམ་གཏན་བྱེད་ཅིང་རྟག་པར་གཅིག་
པུར་གནས། །བུད་མེད་དག་ནི་བལྟར་ཡང་མེད་པར་བྱེད། ། ཁྱོད་ཀྱི་འབད་པ་
འདི་ནི་ཅི་ཞིག་དགོས། །དེ་བས་ཁྱེད་བློ་སླར་དུ་ལོག་པར་གྱིས། །དེ་ཡང་དེའི་ཕྱི་
བཞིན་དུ་འགྲོ་བར་ཡིད་དམ་བཅས་པས་མིག་མཆི་མས་གང་བཞིན་དུ་ཅུང་ཟད་
ཅིག་འདི་སྐད་སླར་སྨྲས་སོ། །ཁྱོད་ཀྱི་ཕྱི་བཞིན་འགྲོ་བ་ལ། །བདག་ནི་གལ་ཏེ་ཉོན་
མོངས་ན། །བདག་སྡུག་ཁྱོད་ཀྱང་མི་དགྱེས་བཞིན། །ཅི་ཡི་སླད་དུ་དེ་ལྟར་བགྱི། །
བདག་ནི་ཁྱོད་དང་བྲལ་བཞིན་དུ། །མཆིས་པར་ནུས་པ་མ་ལགས་ཀྱིས། །དེ་ལྟར་
བཀའ་དང་འགལ་བ་ནི། །བདག་ལ་བཟོད་པར་མཛད་དུ་གསོལ། །དེ་ལྟར་དེ་
ལན་གཉིས་ལན་གསུམ་དུ་བསྒོ་ཡང་སླར་ལོག་ཏུ་མི་རུང་བ་དང་། དེ་ནས་བྱང་
ཆུབ་སེམས་པས་དེ་ལ་ཅང་མི་སྨྲས་པ་དང༌། བྱ་དུར་པའི་ཕྱི་བཞིན་དུ་དུར་པ་མོ་
འབྲང་བ་དང་འདྲ་བར་དེའི་ཕྱི་བཞིན་དུ་འབྲང་སྟེ། གྲོང་དང་ལྗོངས་སུ་རྒྱུ་ཞིང་
སོང་སོང་བ་ལས། ཟས་ཀྱི་བྱ་བ་བྱས་ནས་རེ་ཞིག་ཅིག་ནགས་ཚལ་རབ་ཏུ་དབེན་
པ་ཉམས་དགའ་བ་ཤིང་ལྗོན་པ་སྣ་ཚོགས་ཀྱིས་བརྒྱན་པ། གྲིབ་མ་སྡུག་པ། ལ་
ལ་དག་ན་ཉི་མའི་འོད་ཟེར་ཏིག་ཏིག་པོ་དག་གིས་མེ་ཏོག་སིལ་མ་བཀྲམ་པ་ལྟར་
འདུག་པ། མེ་ཏོག་སྣ་ཚོགས་ཀྱི་ཕྱེ་མས་ཁེབས་པའི་ས་གཞི་གཙང་མ་ཞིག་ཏུ་
140



བསམ་གཏན་ གྱི་ཆོ་ག་བྱས་ནས་ ཕྱི་དྲོའི་དུས་ སུ་ ཏིང་ངེ་འཛིན་ལས་ལངས་ཏེ།
ཕྱག་དར་ཁྲོད་ཀྱི་ཚེམ་བུ་དྲུབ་ཅིང་འདུག་གོ བུད་མེད་རབ་ཏུ་བྱུང་བ་དེ་ཡང་དེ་
དང་མི་རིང་བ་ཞིག་ན་རང་གི་ལུས་ཀྱི་གཟི་མདངས་ལྷ་མོ་དང་འདྲ་བར་མཛེས་པས་
ཤིན་ཏུ་བརྒྱན་པ་བཞིན་དུ་འདུག་ཅིང་། ཡིད་ལ་བྱ་བའི་མན་ངག་དེས་བསྟན་
པའི་ཚུལ་བཞིན་དུ་བསམ་གཏན་བྱེད་ཅིང་འདུག་གོ ། དེ་ནས་ཡུལ་དེའི་རྒྱལ་
པོས་ས་ཕྱོགས་དེ་དང་ཉེ་བའི་ནགས་ཚལ། དཔྱིད་ཀྱི་དུས་ལ་བབ་པའི་ཤིང་ལོ་
ལྷག་པར་མཛེས་པ་དང་ནི་ལྡན། བུང་བ་ཆེ་ཕྲ་མང་པོའི་སྒྲ་ཏི་རི་རི་ཟེར། བྱ་
ཀོ་ཀི་ལ་མང་པོ་ནི་སྒྲ་སྙན་པ་འབྱིན། མཚོའི་གནས་རབ་ཏུ་ཉམས་དགའ་བ་མེ་
ཏོག་པདྨ་དང་། ཨུཏྤལ་ཁ་བྱེ་བ་ནི་རབ་ཏུ་དགོད་པ་བཞིན་དུ་འདུག་པ། | མེ་
ཏོག་དྲི་ཞིམ་པོ་སྣ་ཚོགས་ཀྱི་བསུང་གིས་བསྒོས་པའི་སེར་བུའི་ངད་ཉམས་སུ་བདེ་བ་
དང་ལྡན་པ་ཡོད་པ་ནས་མཐར་གྱིས་རྒྱུ་ཞིང་སོང་སོང་བ་ལས་ཕྱོགས་དེར་ཕྱིན་
ཏོ། ། མེ་ཏོག་སྣ་ཚོགས་ཚོམ་བུ་རབ་ཏུ་མཛེས། ། དཔྱིད་ཀྱི་དཔལ་ གྱི་ཆེད་དུ་་་་
བཤེམས་པ་བཞིན། །ཀོ་ཀི་ལ་དང་རྨ་བྱའི་སྒྲ་ཡང་འབྱིན། ། མཚོ་གནས་བཟང་པོ་
ཆུ་སྐྱེས་མེ་ཏོག་ལྡན། །ནེའུ་གསིང་སྔོན་པོ་མཛེས་པའི་རྩྭ་འཇམ་ཡོད། །བུང་བ་
མྱོས་པའི་ནགས་ཚལ་སྒྲ་འབྱིན་དག །འདོད་པའི་ལྷ་ཡི་རྩེད་མོའི་གནས་གྱུར་
འདྲ། །ཡིད་ལ་ལྟ་བ་རབ་ཏུ་འདོད་པར་གྱུར། །དེ་ནས་རྒྱལ་པོ་དེ་དུལ་ཞིང་ཞེ་ས་
བསྐྱེད་དེ། བྱང་ཆུབ་སེམས་དཔའ་ལ་དགའ་བའི་གཏམ་བྱས་ནས། ། དེ་དང་ཉེ་
བའི་ཕྱོགས་གཅིག་ཏུ་འདུག་གོ ། དེས་བུད་མེད་དེ་རབ་ཏུ་བྱུང་བ་མཐོང་ནས་
ཡིད་རབ་ཏུ་འཕྲོག་པར་འགྱུར་བ་དེ་མཐོང་ནས། དེའི་གཟུགས་བཟང་བ་དེ་ལ་
སྙིང་ཆགས་པར་གྱུར་ཏེ། དེ་ནི་ཆུང་མ་ཡིན་ཡང་དག་གོ་སྙམ་ནས། འདོད་
པའི་རང་བཞིན་ཅན་ཡིན་པའི་ཕྱིར་དེ་འཕྲོག་པའི་ཐབས་བསམ་མོ། །དཀའ་ཐུབ་
ཅན་གྱི་དམོད་པ་མེ་འབར་བའི། །མཐུ་ནི་ཁྲོ་བོའི་མེ་འབར་དེ་ཤེས་ནས། །ཡིད་ལ་
འདོད་པ་བསྟན་པས་གཡེངས་གྱུར་ཀྱང་། །དེ་ལ་འཕྲལ་དུ་བརྙས་ཐབས་མ་བྱས་
སོ། །དེས་བསམས་པ། །དེའི་དཀའ་ཐུབ་ཀྱི་མཐུ་ཤེས་པར་བྱས་ལ་ནུས་ན་ནི་དེ་བྱ་
141



བར་རིགས་ཀྱི། དེ་ལྟ་མ་ཡིན་ན་ནི་མི་རུང་ངོ་སྙམ་ནས། གལ་ཏེ་འདི་དེ་ལ་
སེམས་ཆགས་པའི་དབང་དུ་གྱུར་ན་ནི། དེ་ལ་དཀའ་ཐུབ་ཀྱི་མཐུ་མེད་གོར་མ་
ཆགས་སོ། །དེ་སྟེ་འདོད་ཆགས་དང་བྲལ་བ་ཞིག་ཡིན་ན་ནི་དེ་ལ་མི་ལྟ་བར་རིགས་
སོ། །དེ་བས་དེའི་དཀའ་ཐུབ་ཀྱི་མཐུ་ཆེའམ་ཆུང་བརྟག་གོ་སྙམ་ནས། རྒྱལ་པོ་
དེས་དཀའ་ཐུབ་ཀྱི་མཐུ་བརྟག་པའི་ཕྱིར། བྱང་ཆུབ་སེམས་དཔའ་ལ་ཕན་པར་
དགའ་བ་བཞིན་དུ་སྨྲས་པ། ཀྱེ་རབ་ཏུ་བྱུང་བ་ཁྱོད་འཇིག་རྟེན་འདི་ན་མི་གཡོན་
ཅན་དང་ཐུབ་ཆོད་ཅན་ རབ་ ཏུ་ མང་ན། ནགས་ཚལ་དབེན་པ་རབ་མདའ་་
བཟློག་ཏུ་ཡང་མེད་པ་འདི་ལྟ་བུ་ན་ཆུང་མ་འདི་ལྟ་བུ་དང་ལྷན་ཅིག་འཁོད་དུ་རུང་
ངམ། ཁྱོད་ཀྱི་ཆུང་མ་འདི་ལ་འགའ་ཞིག་གིས་གཙེས་ན་ནི་ང་ལ་ཡང་གཤེ་བར་
འགྱུར་རོ་ལྟོས་ཤིག དབེན་པའི་གནས་ན་དཀའ་ཐུབ་ཆུང་མ་པ། །འགའ་ཞིག་
ཆོས་དང་བཅས་ཏེ་བརྙས་བྱས་ནས། ། ཆུང་མ་འདི་ནི་མངོན་ སུམ་ ཕྱོགས་ གྱུར་
ན། །མྱ་ངན་བྱེད་ལས་ གཞན་ནི་ཅི་བྱར་ཡོད། ། ཁྲོ་བ་བསྐྱེད་ནའང་ཡིད་ནི་་༌་
འཁྲུགས་འགྱུར་ཞིང༌། །ཆོས་དང་འགལ་བ་གྲགས་པ་མེད་པར་འགྱུར། །དེ་བས་
འདི་ནི་གྲོང་དུ་བཞག་པར་རིགས། །དཀའ་ཐུབ་ཅན་ལ་བུད་མེད་ བསྟེན་ ཅི་་་་
དགོས། །བྱང་ཆུབ་སེམས་པས་སྨྲས་པ། རྒྱལ་པོས་གསུངས་པའང་མེད་ན་གལ་
ཏེ་དེ་ལྟར་གྱུར་ན་བདག་གིས་ ཅི་ལྟར་བགྱི་བ་གསན་དུ་གསོལ། : རྒྱགས་པས་
སྙེམས་སམ་གལ་ཏེ་མ་བརྟགས་པར། ། བདག་ལ་གནོད་པར་བྱེད་པ་འདིར་བྱུང་
ན། །ས་རྡུལ་སྟུག་པོ་ཆར་པས་མནན་པ་བཞིན། །བདག་ཉིད་གསོན་བཞིན་དེ་ནི་
ཡོང་མི་གཏང༌། །དེ་ནས་རྒྱལ་པོ་དེས་བསམས་པ། འདི་ནི་ཆུང་མ་འདི་ལ་རབ་
ཏུ་ཆགས་པས་དཀའ་ཐུབ་ཀྱི་མཐུ་མེད་དོ་སྙམ་ནས། སེམས་དཔའ་ཆེན་པོ་ལ་
བརྙས་པར་གྱུར་ཏོ། །དེས་གནོད་པ་བྱས་སུ་མི་དོགས་ལ་འདོད་པའི་འདོད་ཆགས་
ཀྱི་དབང་དུ་ཡང་གྱུར་པས། བུད་མེད་དེ་མཐོང་བའི་མི་རྣམས་ལ་བསྒོས་པ།
ཁྱེད་རྣམས་སོང་ལ་བུད་མེད་རབ་ཏུ་བྱུང་བ་དེ་ཕོ་བྲང་གི་ནང་དུ་ཁྲིད་ཅིག་ཅེས་
བསྒོས་སོ། །བུད་མེད་རབ་ཏུ་བྱུང་བ་དེས་དེ་སྐད་ཟེར་བ་ཐོས་ནས་ནགས་ཚལ་གྱི་
142



རི་དྭགས་མོ་གཅན་གཟན་མ་རུངས་པས་གཙེས་པ་བཞིན་དུ་འཇིགས་ཤིང་བག་ཚ་
བས་ངོ་འཛུམ་ནི་གྱུར་མིག་མཆི་མས་གང་སྐད་ནི་འཛེར་ཕོངས་ནས་སྨྲེ་སྔགས་འདི་
སྐད་བཏོན་ཏོ། །འཇིག་རྟེན་ཕོངས་ཤིང་དགྲ་ཡིས་གཙེས་གྱུར་ན། ། རྒྱལ་པོ་དག་
ལ་ཕ་བཞིན་སྐྱབས་ཚོལ་ན། །དེ་ཉིད་གང་ལ་མི་རིགས་བྱས་གྱུར་ན། །དེ་ཡིས་སུ་ལ་
ཕ་སྐྱོབས་བཙལ་བར་བྱ། །ཀྱེ་མ་ཧོ་འཇིག་རྟེན་སྐྱོང་བའི་ཚུལ་ལས་ཉམས། །གང་
དག་ཕོངས་པ་ལེགས་པར་མི་སྐྱོང་བ། །འོན་ཏེ་མེད་དམ་ཤི་བར་གྱུར་ཏིམ་ཅི། །
ཆོས་ཀྱང་གྲགས་པ་ཙམ་དུ་ཟད་པར་ལྟ། ། ཇོ་བོ་བཞུགས་བཞིན་ལྷ་ཡིས་ཅི་ཞིག་
བྱ། ། གཞན་ཞིག་ཡིན་ནའང་རྗེས་སུ་བསྲུང་རིགས་ན། ། སྡིག་ཅན་རྣམས་ཀྱིས་
བདག་ནི་ཁྲིད་བཞིན་དུ། །བདག་ལ་སྐལ་བ་མེད་པས་ཅང་མི་གསུངས། །བདག་
ལ་དམོད་པའི་སེར་བ་བབ་གྱུར་ནི། ། རི་ཡི་གཟུགས་ཀྱང་མི་སྣང་དྲན་གྱུར་པ། །
བདག་ནི་འདི་ལྟར་གྱུར་ཀྱང་ཅང་མི་སྨྲ། ། འོན་ཀྱང་བྱུར་ངན་ མ་ནི་ཅུང་ཟད་
གསོན། །བདག་ནི་འདི་ལྟར་རབ་ཏུ་ཕོངས་གྱུར་ཀྱང་། །སྙིང་རྗེའི་སྣོད་དུ་མ་གྱུར་
སྙིང་རེ་རྗེ། །ཕོངས་ལ་སྙིང་རྗེ་ཅན་གྱིས་བསྐྱབ་བྱ་བ། །འདི་ནི་དཀའ་ཐུབ་ཅན་གྱི་
ཚུལ་མིན་ནམ། །བདག་ནི་སླད་དུ་བཟློག་ཀྱང་མ་ལོག་པར། ། དེ་ཉིད་ད་རུང་
ཐུགས་ལ་འཆང་བ་འདྲ། ། ཁྱོད་ནི་མི་དགྱེས་བཞིན་དུ་བདག་མཆིས་པ། །ཀྱེ་མ་
བདག་དགར་བགྱིས་པ་ག་ལ་སྲིད། །དེ་ལྟར་བུད་མེད་རབ་ཏུ་བྱུང་བ་དེས་སྙིང་རྗེ་
རྗེ་སྐད་དུ་སྨྲེ་སྔགས་འདོན་ལ་དུ་བ་ཙམ་ལ་བརྟེན་པ་རྒྱལ་པོས་བསྒོས་པའི་མི་དེ་
རྣམས་ཀྱིས། སེམས་དཔའ་ཆེན་པོས་དེ་མཐོང་བཞིན་ཤིང་རྟའི་སྟེང་དུ་བཞག་སྟེ།
ཕོ་བྲང་གི་ནང་དུ་ཁྲིད་པར་གྱུར་ཏོ། །བྱང་ཆུབ་སེམས་པས་ཀྱང་སོ་སོར་བརྟགས་
པའི་མཐུས་ཁྲོ་བའི་སྟོབས་བཅིངས་ཏེ། དེ་བཞིན་དུ་སེམས་འཁྲུག་པ་མེད་ཅིང་
རབ་ཏུ་ཞི་བར་ཕྱག་དར་ཁྲོད་པའི་ཚེམ་བུ་དྲུབ་ཅིང་འདུག་གོ ། དེ་ནས་དེ་ལ་
རྒྱལ་པོས་སྨྲས་པ། མི་བཟོད་ཁྲོ་བའི་དབང་དུ་གྱུར་པའི་ཚིག ། ཁྱོད་ཀྱིས་
བསྙེམས་ཤིང་གསང་བསྟོད་སྨྲས་ཟིན་ན། ། ཉོན་མོངས་མ་དེ་མཐོང་ཞིང་ཕྲོགས་
གྱུར་ཀྱང༌། །མཐུ་མེད་ཞུམ་ནས་རབ་ཏུ་ཞི་བར་འདུག། དེ་བས་རང་གི་མཐུ་
143



ཚུལ་བསྟན་པར་གྱིས། ། དཀའ་ཐུབ་གནས་ པའི་ གཟི་བརྗིད་བསྩགས་པའང་ས་
སྟོན། །བདག་གི་ཚོད་ཀྱང་བཟུང་བ་མ་ཤེས་ནས། །ཁས་འཆེས་དོན་མེད་ལྷག་པ་
མ་མཐོང་ངོ༌། །བྱང་ཆུབ་སེམས་པས་སྨྲས་པ། རྒྱལ་པོ་བདག་གིས་ཡིད་དམ་
བཅས་པའི་དོན་མ་མཆིས་པར་མ་ལགས་ཀྱིས། མཁྱེན་པར་མཛད་དུ་གསོལ།
གང་ཞིག་བདག་ལ་གནོད་པར་བགྱིད་པ་དེ། །གཡོ་བཞིན་དུ་ཡང་བདག་གིས་ཡང་
མ་བཏང་། །བདག་གིས་མངོན་སུམ་དུ་ཡང་ཞི་བར་བགྱིས། །དེ་བས་བདག་གིས་
ཡིད་དམ་བཅས་བཞིན་གྱུར། །དེ་ནས་བྱང་ཆུབ་སེམས་དཔའི་ཚིག་རབ་ཏུ་བརྟན་
པ་དང་རབ་ཏུ་ཞི་བའི་ཚུལ་སྟོན་པ་དེས། དཀའ་ཐུབ་ཅན་གྱི་ཡོན་ཏན་ཡོད་པར་
ཡིད་ཆེས་པར་གྱུར་ནས་བསམས་པ། བྲམ་ཟེ་འདིས་ནི་གཞན་ཞིག་ལ་བསམས་
ནས་སྨྲས་པ་ལྟ་ཞིག་ན། བདག་གིས་དེ་མ་ཤེས་པར་འདི་ལྟ་བུ་མི་བརྟན་པར་བྱས་
སོ་སྙམ་སྟེ་རྟོག་པ་སྐྱེས་ནས། །བྱང་ཆུབ་སེམས་དཔའ་ལ་སྨྲས་པ། རྣམ་པར་གཡོ་
བཞིན་ཁྱོད་ཀྱིས་མ་བཏང་བ། །ཁྱོད་ལ་གནོད་བྱེད་དེ་ནི་སུ་ཞིག་ཡིན། ། ཆར་པ་
བབ་པས་རྡུལ་ཕྲན་བཀབ་པ་བཞིན། །ཁྱོད་ཀྱིས་གང་ཞིག་རབ་ཏུ་ཞི་བར་བྱས། །
བྱང་ཆུབ་སེམས་པས་སྨྲས་པ། རྒྱལ་པོ་ཆེན་པོ་གསན་དུ་གསོལ། སྐྱེས་ནའང་
གང་ཞིག་མི་མངོན་ལ། །མ་སྐྱེས་པ་ནི་དགེ་བ་མངོན། །བདག་ལ་གནོད་པའི་ཁྲོ་བ་
དེ། །བདག་གིས་ཤོར་བར་མ་གྱུར་ཏོ། །མི་ཕན་འདོད་པའི་མི་རྣམས་ནི། ། ནམ་
ཞིག་སྐྱེས་ན་དགའ་འགྱུར་བ། །དགྲ་རྣམས་དགའ་འགྱུར་ཁྲོ་བ་དེ། །བདག་གིས་
ཁྲོ་བར་མ་གྱུར་ཏོ། ། གང་ཞིག་སྐྱེས་པར་གྱུར་ན་ནི། ། དམ་པའི་དོན་ལ་སྤྱོད་མི་
འགྱུར། །རྒྱལ་པོ་ལོག་པར་སྤྱོད་པ་ཡི། ། ཁྲོ་བ་དེ་ལ་བདག་མི་གནས། །གང་གིས་
ཟིལ་གནོན་དགེ་བ་གཏོར་འགྱུར་བ། །དོན་རྣམས་གྲུབ་ཀྱང་ཉམས་པར་འགྱུར་བ་
ཡིན། །ཁྲོ་བ་མ་རུངས་གདོན་གྱིས་བསྒྱུར་བ་འདྲ། ། ཚུལ་མིན་བྱེད་པོ་གདོན་གྱིས་
ཟིན་པའོ། །གཙུབ་ཤིང་གཙུབས་པ་ལས་ནི་མེ་བྱུང་ན། །དེ་ཉིད་རབ་ཏུ་ཚིག་པར་
འགྱུར་འདྲ་བ། ། ལོག་པར་རྟོག་ལས་འབར་བར་འགྱུར་བ་ཡིན། ། ཁྲོ་བས་དེ་
བཞིན་བདག་ཉིད་ཕུང་བར་བྱེད། །རབ་ཏུ་འབར་ཞིང་ཚིག་པའི་མེ་འདྲ་བ། །
144



སྙིང་ལ་ གདུང་བའི་ཁྲོ་བ་མ་མཆིས་ན། ། སྤོང་བར་གྱུར་པས་དེ་ལ་ གཏམ་ངན་་
འབྱུང༌། །ནང་པར་ནམ་ལངས་ཟླ་བའི་འོད་ཉམས་བཞིན། །གཞན་ལ་གནོད་པར་
བྱ་བར་མི་སེམས་པར། །ཁྲོ་བ་ལ་ནི་དགྲ་བཞིན་གང་ལྟ་བ། །དེ་ཡི་གྲགས་པ་ངེས་
པར་རྒྱས་པར་འགྱུར། །ཟླ་བ་ཡར་གྱི་འོད་ཟེར་གསལ་བ་བཞིན། །ཁྲོ་བ་ལ་ནི་ཉེས་
དམིགས་ཆེན་པོ་འདི། །འདི་ལྟ་བུ་ནི་གཞན་དག་ཀྱང་ཡོད་དེ། ། ཁྲོ་བའི་མེ་ཡིས་
བཞིན་མདངས་ཉམས་གྱུར་ན། །རྒྱན་གྱིས་བརྒྱན་ཡང་བཟང་པོར་ཡོང་མི་སྣང་། །
མལ་ སྟན་བཟང་པོ་དག་ལ་ཉལ་གྱུར་ཀྱང་། ། ཁྲོ་བའི་ཟུག་རྡུས་སེམས་ནི་སྡུག་
བསྔལ་འགྱུར། །བདག་ལ་ཕན་པའི་དོན་གྲུབ་བྱེད་གྱུར་ཏེ། །ཁྲོ་བས་གདུངས་ནས་
ལམ་ངན་འགྲོ་བར་བྱེད། ། གྲགས་དང་དོན་གྲུབ་པ་ལས་ཉམས་གྱུར་ཏེ། །ཟླ་བ་
མར་གྱི་ངོ་བཞིན་དཔལ་ལས་ཉམས། ། མཛའ་བཤེས་དག་གིས་རབ་ཏུ་གཅུགས་
གྱུར་ཀྱང༌། །ཁྲོ་བར་མི་རིགས་གཡང་སར་ལྟུང་བར་འགྱུར། །ཕན་དང་གནོད་པ་
སེམས་ལས་བློ་ཉམས་ན། །ཕལ་ཆེར་འགལ་ཞིང་སེམས་ནི་རྨོངས་པར་འགྱུར། །ཁྲོ་
བས་སྡིག་པའི་ལམ་ནི་གོམས་བྱས་པས། །ངན་སོང་དག་ཏུ་ལན་བརྒྱར་སྡུག་བསྔལ་
འབྱུང༌། །གནོད་པ་ཆེན་པོར་བྱས་པས་ཤར་གཉེར་བའི། །དགྲས་ཀྱང་དེ་ལ་ལྷག་
པར་ཅི་བྱར་ཡོད། །ཁྲོ་བ་འདི་ནི་ནང་གི་དགྲ ། བདག་གིས་དེ་ལྟར་ཤེས་ནས་
སུ། །དེ་ཡི་མཐུ་ནི་ཁྲོ་བ་དག ། སྐྱེས་བུ་སུ་ཞིག་བཟོད་པར་བྱེད། །དེ་བས་བདག་
ནི་གསོན་བཞིན་དུ། །ཁྲོ་བ་གཡོས་ཀྱང་མ་ཤོར་རོ། ། ཕུང་བར་བྱེད་པའི་དགྲ་བོ་
དེ། །སུ་ཞིག་ཡལ་བར་དོར་མི་བྱེད། །དེ་ནས་དེའི་རབ་ཏུ་ཞི་བའི་ཡོན་ཏན་རྨད་དུ་
བྱུང་བ་དང་ཚིག་སྙིང་ལ་བབ་པ་དེས་རྒྱལ་པོ་དེའི་ཡིད་རབ་ཏུ་མགུ་བར་གྱུར་ནས་
སྨྲས་པ། ཁྱོད་ཀྱིས་སྨྲ་བའི་རིམ་འདི་དང༌། །ཞི་བའི་རྗེས་སུ་མཐུན་པ་འདི། །
མང་དུ་སྨོས་ཀྱང་ཅི་དགོས་ཏེ། །ཁྱོད་དང་མ་འཕྲད་བརླག་པར་འགྱུར། །དེ་སྐད་
ཅེས་བསྟོད་ནས་དྲུང་དུ་བསྙེན་ཏེ། ། དེའི་ རྐང་པ་ གཉིས་ལ་ཕྱག་འཚལ་ནས།
སྡིག་པ་བྱས་པ་ཡང་བཤགས་སོ། །བུད་མེད་རབ་ཏུ་བྱུང་བ་དེ་ལ་ཡང་བཟོད་པར་
གསོལ་ནས་སླར་བཏང་ངོ༌། །བདག་ཉིད་ཀྱང་བྱང་ཆུབ་སེམས་དཔའི་གཡོག་ཏུ་
145



་་
ཁས་བླངས་སོ། ། དེ་ལྟ་བས་ན་ ཁྲོ་ བ་ ཐུལ་ བར་ གྱུར་ན་དགྲ་ ཞི་ བར་འགྱུར་གྱི།
གཞན་དུ་བྱས་ན་དགྲ་འཕེལ་ལོ། །དེ་བས་ན་ཁྲོ་བ་ཐུལ་བར་བྱ་བ་ལ་འབད་པར་
བྱའོ། །དེ་ལྟར་ན་ཁོན་དུ་འཛིན་པ་མེད་ན་དགྲ་ཞི་བར་འགྱུར་ལ་དུལ་བར་བྱས་ན་
དགྲ་མི་འཕེལ་ལོ། །དེ་བཞིན་དུ་མི་ཁྲོ་བ་ནི་གཉིས་ཀའི་དོན་སྤྱོད་པར་འགྱུར་རོ། །
ཞེས་བྱ་བ་ལ་སོགས་པ་བཟོད་པའི་ཕན་ཡོན་འབྱུང་བའི་མདོ་སྡེ་དག་ལ་སྦྱང་བར་
བྱའོ།། ཁྲོ་བའི་ཉེས་དམིགས་ཀྱི་གཏམ་བྱ་བ་དང་། དེ་བཞིན་གཤེགས་པའི་ཚེ་བ་
ཉིད་ལ་བརྗོད་པར་བྱའོ། །གཙུག་ཕུད་བྱང་ཆུབ་ཏུ་སྐྱེས་པའི་རབས་ཏེ་ཉི་ཤུ་གཅིག་
པའོ། །།། 2
བདག་ ཉེར་གཉིས་པ། ངང་པར་སྐྱེས་པའི་རབས།་་་
༈ བམ་པོ་བདུན་པ། ། དམ་པ་རྣམས་དུད་འགྲོར་ལྷུང་བའི་སྤྱོད་པ་ལ་ཡང༌།
སྐྱེས་བུ་དམ་པ་མ་ཡིན་པ་རྣམས་ཀྱིས་རྗེས་སུ་མཐུན་པར་བྱ་བ་ཙམ་ཡང་མི་ནུས་
སོ། །དེ་ཡང་འདི་ལྟར་བྱང་ཆུབ་སེམས་དཔའ་ཡིད་བཞིན་གྱི་རྒྱ་མཚོ་ཆེན་པོའི་ནང་
ན། ངང་པའི་ཁྱུ་ཆེན་པོ་བརྒྱ་སྟོང་ཕྲག་དུ་མ་གྲངས་མང་པོའི་བདག་པོ་ངང་པའི་
རྒྱལ་པོ་ཡུལ་འཁོར་སྲུང་ཞེས་བྱ་བར་གྱུར་ཏོ། །ཞེས་གྲགས་སོ། །དེའི་བློན་པོ་ངང་
པའི་རྒྱལ་པོ་རིགས་པ་དང་མི་རིགས་པ་ཡོངས་སུ་ཤེས་པར་བྱ་བ་ལ་མཁས་པ་ཡུན་
རིང་པོར་ཡོང་དྲན་པའི་མཐུ་དང་ལྡན་པ། རིགས་མཐོན་པོའི་ནང་ནས་གཙོ་
བོར་གྱུར་པ། མཁས་པ་དང་དེས་པ་དང་དུལ་བས་བརྒྱན་པ་བརྟན་པ་དང་
གཙང་ སྦྲ་ དང་ ཚུལ་ ཁྲིམས་ དང་ སྤྱོད་ཚུལ་ དང་ སྤྱོད་ ལམ་ ཕུན་ སུམ་ཚོགས་ པ།
དཔའ་ལ་སྡུག་བསྔལ་བཟོད་ཅིང་བག་ཡོད་པ། གཡུལ་ངོར་འགྱེད་པའི་དགུ་
ཐབས་ལ་མཁས་ཤིང་མི་འཇིགས་པ་ཇོ་བོ་ལ་སྙིང་ཉེ་ཞིང་ལེགས་པར་ལྟ་བ་བཞིན་
བཟང་ཞེས་བྱ་བ་ཞིག་ཀྱང་ཡོད་པར་གྱུར་ཏེ། དེའི་ཚེ་དེ་ལྟར་གྱུར་པ་དེ་ཡང་གནས་
བརྟན་འཕགས་པ་ཀུན་དགའ་བོ་ཡིན་ནོ། །དེ་གཉིས་གཅིག་ལ་གཅིག་བྱམས་ཤིང་
མཛའ་བའི་ཡོན་ཏན་གྱི་གཞིས་ཡོན་ཏན་གྱི་མཐུ་རབ་ཏུ་ཆེ་བར་གྱུར་ཏེ། འཇིག་
146



རྟེན་གཉིས་ཀ་ལ་ཕན་པར་འབྱུང་བར་བྱེ་བའི་དོན་དུ་ལེགས་པར་འཇོག་པ་ནི།
སློབ་དཔོན་དང་སློབ་མའི་གཙོ་བོ་གཞན་རྣམས་ནི་སློབ་མ་ཕལ་བ་བཞིན། རྣམ་
པ་གཅིག་ཏུ་ན་ཕ་དང་བུ་རབ་ཐུ་བོ་བཞིན་གཞན་ནི་བུ་ཕལ་བ་བཞིན་ནོ། །ལྷ་དང༌།
ཀླུ་དང་།། གནོད་སྦྱིན་དང་། དྲི་ཟ་དང༌། གྲུལ་བུམ་དང་། རིག་སྔགས་འཆང་
དང༌། དཀའ་ཐུབ་ཅན་མངོན་སུམ་དུ་མཐོང་བ་རྣམས་རབ་ཏུ་ངོ་མཚར་ཆེ་བར་
གྱུར་ཏོ། ། དེ་གཉིས་ངང་པའི་ཚོགས་རྣམས་འཁོད་པ་དེའི། ། བདེ་བའི་ལུས་་་༌་་
འདེགས་སྤྱོད་པ་གཅིག་ཏུ་གྱུར། །མཁའ་ལ་རྒྱུ་བར་བྱེད་པའི་འདབ་མ་གཉིས། །
ལུས་འདེགས་ཕྱིར་ནི་སྤྱོད་པ་གཅིག་པ་བཞིན། ། དེ་ལྟར་དེ་གཉིས་ཀྱིས་ངང་པའི་
ཚོགས་དེ་དག་རྗེས་སུ་སྐྱོང་བ་ནི་ཆོས་དང་སྲིད་དར་བ་གཉིས་ཀྱིས་མི་རྣམས་རྗེས་སུ་
བསྐྱང་བ་བཞིན་དུ་རབ་ཏུ་དར་བར་གྱུར་པ་དེས་མཚོ་དེ་ཡང་རབ་ཏུ་མཛེས་པར་
གྱུར་ཏོ། །ངང་པ་མང་པོ་ཚོགས་པ་ཡི། ། སྒྲ་སྙན་ཡིད་དུ་འོང་བ་དེ། །པདྨ་དཀར་
པོ་འགྱུར་བ་བཞིན། ། མཚོ་དེ་རབ་ཏུ་མཛེས་པར་བྱས། ། ལ་ལ་ངང་པ་ སོ་ སོར་
གྱེས། ། ཁ་ ཅིག་ ཏུ་ནི་ ཕང་ཕུང་ཆོས། ། མཁའ་ལ་སྤྲིན་རྣམས་ གྱེས་ ཕུང་བའི། །
མཛེས་པའི་དཔལ་ཡོང་ཟིལ་གྱིས་ནོན། ། དེ་ནས་ངང་པའི་རྒྱལ་པོ་ སེམས་ ཅན་
ཐམས་ཅད་ལ་ཕན་པར་དགའ་བ་དེ་དང༌། བློན་པོ་ངང་པའི་སྡེ་དཔོན་བཞིན་
བཟང་བྱ་བ་དེའི་ཡོན་ཏན་ཁྱད་པར་ཅན་གྱི་མཐུ་ཆེན་པོས་ཡིད་ལ་ཡ་མཚན་ཆེར་
གྱུར་པའི་གྲུབ་པ་དང་དྲང་སྲོང་རིག་སྔགས་འཆང་བ་དང་ལྟ་མང་པོ་རྣམས་དེ་
གཉིས་ཀྱི་གྲགས་པའི་གཞི་ལས་གྱུར་པའི་གཏམ་འབའ་ཞིག་འཛེར་ཞིང་དེ་དང་དེ་
དག་ན་འཁོད་དོ། །གསེར་མཆོག་བཙོ་མའི་ཁ་དོག་འདྲི་བའི་མདོག། :: དཔལ་
ལྡན་ལུས་ཅན་ཚིག་འབྲུ་གསལ་བར་སྨྲ། ། དུལ་ཞིང་རིག་པ་ཆོས་ཀྱི་ཚུལ་ལས་
བྱུང་། ། ངང་པའི་ལུས་ཅན་འདི་གཉིས་ངེས་པར་གཞན། ། ཕྲག་དོག་མེད་པས་
ཡོན་ཏན་བསྒྲགས་པ་དང་། །དེ་གཉིས་གྲགས་པ་ཕྱོགས་སུ་རྒྱས་པར་གྱུར། ། རྒྱལ་
པོ་རྣམས་ཀྱང་དེ་ལ་དད་པ་སྐྱེས། །དམ་པ་ཚོགས་སར་སྐྱེས་དང་འདྲ་བར་གྱུར། །
དེའི་ཚེ་ཡུལ་བཱ་རཱ་ཎི་སཱིར་རྒྱལ་པོ་ཚངས་བྱིན་བྱ་བ་ཞིག་ཡོད་དེ། དེས་ངང་པའི་
147



རྒྱལ་པོ་དེ་དང་ངང་པའི་སྡེ་དཔོན་དེའི་ཡོན་ཏན་ཁྱད་པར་ཅན་གྱི་གཏམ། བློན་
པོ་ཡིད་ཆེས་པ་དང་བྲམ་ཟེ་རྒན་པོ་རྣམས་ཀྱིས་ཚོགས་པའི་ནང་དུ་གླེང་བསླངས་པ་
ལ་ལན་དུ་མ་ཞིག་ཐོས་ཏེ། དེ་གཉིས་ལྷག་པར་ལྟ་འདོད་ནས། བློན་པོ་བཀའ་
ལ་གཏོགས་པའི་གཙུག་ལག་དུ་མ་ལ་གོམས་ཤིང་མཁས་པའི་བློ་དང་ལྡན་པ་རྣམས་
ལ་སྨྲས་པ། ཀྱེ་ངང་པའི་མཆོག་དེ་གཉིས་ཅི་ནས་ཀྱང་ངའི་སྤྱན་སྔར་བྲིམ་དུ་རུང་
བའི་ཐབས་བཟང་པོ་འགའ་ཞིག་ཚོལ་ཅིག །ཨ དེ་ནས་བློན་པོ་དེ་དག་གིས་རང་
རང་གི་བློ་ལ་ཅི་དྲན་པ་དང་གཞུང་ལུགས་དག་དང་ཡང་སྦྱར་ཏེ་རྒྱལ་པོ་ལ་གསོལ་
པ། སེམས་ཅན་རྣམས་ནི་བདེ་བ་འཆལ། །བདེ་བར་གྱུར་པའི་ཡོན་ཏན་མཆོག།
དེ་དང་དེ་ནས་འགུགས་པར་བགྱིད། །དེ་བས་དེ་ཐོས་དེ་གཉིས་མཆིས། །དེ་བས་
ན་མཚོ་གང་ན་དེ་གཉིས་མངོན་པར་དགའ་བར་གྱུར་པའི་བཀའ་མཆིད་གདའ་བ་
དེ་བས་ཀྱང་། ། ཡོན་ཏན་ཁྱད་དུ་འཕགས་པའི་མཚོ་ཞིག་ཡུལ་འདིར་ཡང་
དགོན་པའི་ས་ཕྱོགས་གཅིག་ཏུ་བགྱིད་དུ་སྩལ་ལ། གདུགས་རེ་རེ་ཞིང་ཡང་བྱ་
ཐམས་ཅད་ལ་མི་འཇིགས་པ་སྦྱིན་པའི་སྒྲ་བསྒྲགས་ཤིང༌། ཅི་ནས་ཀྱང་ངོ་མཚར་
ཆེར་གྱུར་པའི་བདེ་བའི་ཡོ་བྱད་ཀྱི་ཡོན་ཏན་ཁྱད་པར་ཅན་ཐོས་ནས། དེ་གཉིས་
འདིར་མཆི་བར་འགྱུར་བ་དེ་ལྟར་བགྱི་བར་རིགས་སོ། ། ལྷ་གཟིགས་སུ་གསོལ།
ལྷ་གཅིག་སེམས་ཅན་ཕལ་ཆེར་ནི། །བདེ་བ་རྙེད་པ་ཁྱད་དུ་གསོད། ། ཐོས་ནས་
བདེ་བའི་དགའ་བ་དག །གུད་དུ་འདུག་ཀྱང་ཡིད་འཕྲོག་གྱུར། །དེ་ནས་རྒྱལ་པོ་
དེས་བསམས་པ། དེ་བདེན་ནོ་སྙམ་ནས་རིང་པོར་མ་ལོན་པར་གྲོང་ཁྱེར་གྱི་སྐྱེད་
མོས་ཚལ་དང་ཧ་ཅང་མི་རིང་བ་ཞིག་ཏུ་ཡིད་བཞིན་གྱི་མཚོའི་ལོངས་སྤྱོད་ཀྱི་ཡོན་
ཏན་ལ་འགྲན་དུ་རུང་བ་མེ་ཏོག་པདྨ་དང༌། ཨུཏྤལ་དང་། ཀུ་མུ་ཏ་དང༌། །པདྨ་
དཀར་པོ་དང༌། སོ་གན་བྷི་ཀ་དང༌། པདྨ་དམར་པོ་དང༌། ཀུ་མུ་ཏ་དམར་
པོས་ཁེབས་ཤིང་ཆུ་གཙང་མས་གང་བ། རབ་ཏུ་ཡིད་དུ་འོང་བའི་མཚོ་ཆེན་པོ་
ཞིག་བྱེད་དུ་བཅུག་གོ ། ལྗོན་ཤིང་མེ་ཏོག་བཟང་ལྡན་ཞིང༌། །ལོ་མ་བཟང་པོ་
འོད་གསལ་རྣམས། །དེ་ལ་ལྟད་མོ་ལྟར་ལྷགས་བཞིན། །མཚོ་ཡི་མཐའ་མ་ཡོངས་
148



སུ་བསྐོར། ། པདྨ་རྣམས་ནི་དགོད་པ་བཞིན། །ཆུ་རླབས་འཁྲུག་པས་གཡོ་བར་
གྱུར། ། དེ་ལ་ཆགས་པའི་བུང་བ་རྣམས། །གཡོ་ཞིང་འཕུར་བ་མང་པོས་གང་། །ཁ་
ཅིག་ན་ནི་ཟླ་འོད་ཀྱིས། །ཁ་བྱེ་ཀུ་མུ་ཏ་དག་དང༌། ། ཤིང་གི་གྲིབ་མས་བར་བཅད་
པས། །ཁ་ཅིག་ཟླ་བའི་དུམ་བུ་འདྲ། །པདྨ་ཨུཏྤལ་ཕྱེ་བ་རྣམས། །རླབས་ཀྱིས་སོར་
མོར་བྲིས་པ་བཞིན། །མཚོ་ཡི་འགྲམ་དག་རབ་ཏུ་བརྒྱན། །ཁ་ཅིག་གསེར་ཕྱེའི་རི་
མོ་བཞིན། །པདྨ'ཨུཏྤལ་འདབ་མ་དག། གེ་སར་བཅས་པ་དེ་དང་དེར། །མེ་ཏོག་
སིལ་མ་བཀྲམ་པ་བཞིན། ། རབ་ཏུ་ཉམས་དགའ་རྣམ་པར་མཛེས། །ཆུ་ནི་རབ་
གསལ་མི་གཡོ་བས། །ལུས་ཀྱི་ཡོན་ཏན་གསལ་མཛེས་པའི། །ཉ་ཡི་ཚོགས་ནི་མང་
པོ་དག ། མཁའ་ལ་རྒྱུ་བ་འདྲ་བས་བརྒྱན། །ལ་ལ་མུ་ཏིག་ཕྲེང་བཅད་བཞིན། །
གླང་ཆེན་སྣ་ནས་བུས་པ་དང༌། །བྲག་ལ་ཕོག་པའི་ཆུ་འཕྲོས་པས། །རླབས་ཀྱི་ཕྱེ་མ་
རབ་ཏུ་འཕྲོ། །རིག་འཛིན་ན་ཆུང་ཁྲུས་བྱ་ཞིང༌། །གླང་ཆེན་རྒྱལ་བའི་བསུང་དག་
དང༌།། མེ་ཏོག་རྣམས་ཀྱི་ཕྱེ་མ་ཡིས། ། ཁ་ཅིག་ཏུ་ནི་བསུང་བསྒོས་བཞིན། །ཟླ་
བའི་ཆུང་མ་སྐར་མ་རྣམས། །སྤྱི་ཡི་གདོང་ལྟ་མེ་ལོང་བཞིན། །བྱ་རྣམས་དགའ་བ་
མང་པོས་གང༌། །དེ་ཡི་སྒྲ་སྙན་རབ་ཏུ་གྲགས། །མཚོ་ཆེན་པོ་དེ་ལྟ་བུར་བྱ་མང་པོ་
དག་ཐམས་ཅད་ཀྱི་བདེ་བའི་ཡོ་བྱེད་དགག་པ་མེད་པ་དེ་ལྟ་བུ་བྱེད་དུ་བཅུག་ནས་
དེ་དག་ལ་བྱིན་ཏེ་བྱ་རྣམས་ཡིད་ཆེས་པར་བྱ་བའི་ཕྱིར། ཉིན་རེ་ཞིང་ཡང་མི་
འཇིགས་པ་སྦྱིན་པའི་སྒྲ་སྒྲོག་ཏུ་བཅུག་གོ །མཚོ་འདི་མེ་ཏོག་པདྨ་དང༌། ། ཨུཏྤལ་
འདབ་མས་གང་བའི་ཆུ། ། རྒྱལ་པོས་བྱ་རྣམས་ཀུན་ལ་སྦྱིན། ། དགའ་ཞིང་མི་
འཇིགས་ཡོན་ཏན་བཅས། །དེ་ནས་རེ་ཞིག་ཅིག་སྟོན་གྱི་དུས་ལ་བབ་པའི་ཚེ།
སྤྲིན་གྱི་མུན་པ་ཡོལ་བ་ལྟར་སྒྲིབ་པ་ནི་མེད། སྟོན་གྱི་དུས་སུ་ཡོན་ཏན་བཟང་པོ།
ནི་བྱུང༌། ཕྱོགས་རྣམས་ནི་གསལ་བ་ལྟར་སྣང༌། | མེ་ཏོག་པདྨ་མང་པོ་ཁ་ཕྱེ་བས་
ནི་མཛེས་པར་གྱུར། ། མཚོའི་ཆུ་རྣམས་ནི་རབ་ཏུ་དྭངས་ཤིང་ཡིད་དུ་འོང་བར་
གྱུར། ཟླ་བ་ནི་གཟི་མདངས་ཀྱི་མཆོག་དང་ལྡན་ཞིང་འོད་ཟེར་རབ་ཏུ་འཕེལ་བ་
བཞིན་དུ་གྱུར། ། ས་གཞི་ནི་མེ་ཏོག་རྣམ་པ་མང་པོ་ཕུན་སུམ་ཚོགས་པས་བརྒྱན་
149



པར་གྱུར། བྱ་ངང་པ་གཞོན་ནུ་མང་པོ་ནི་རྒྱུ་བར་གྱུར་པའི་ཚེ། ཡིད་བཞིན་གྱི་
མཚོའི་ནང་ནས་ངང་པ་མང་པོ་འཁོད་པ་དེའི་ནང་ནས་ངང་པ་ཁྱོ་ཤུག་གཉིས། སྟོན་
གྱི་དུས་ཉམས་དགའ་བའི་ཚེ་ཡུལ་ལྗོངས་སུ་རྒྱུ་ཞིང་མཐར་གྱིས་སོང་སོང་བ་ལས་
རྒྱལ་པོ་དེའི་ཡུལ་དུ་ཕྱིན་ཏོ། །དེ་ན་ཡང་བྱ་མང་པོ་ནི་སྒྲ་འབྱིན། བུང་བ་མང་པོ་ནི་
སྒྲ་ཏི་རི་རི་ཟེར། སེར་བུ་བསིལ་བ་ལངས་པས་རླབས་ཀྱི་ཕྲེང་བ་འཁྲིགས་པར་
བྱས་ཤིང་ཁོ་ར་ཁོར་ཡུག་ཏུ་མེ་ཏོག་པདྨ་དང༌། ཨུཏྤལའི་དྲི་ཞིམ་པོའི་ངད་ནི་ལྡང༌།
པདྨ་ཁ་བྱེ་བ་རྣམས་ནི་འབར་བ་བཞིན། མེ་ཏོག་ཀུ་མུ་ཏ་དཀར་པོ་རྣམས་ནི་དགོད་
པ་བཞིན་དུ་འདུག་པའི་མཚོ་དེ་མཐོང་བར་གྱུར་ཏོ། །ངང་པ་ཁྱོ་ཤུག་གཉིས་པོ་དེ་
ཡིད་བཞིན་གྱི་མཚོ་ན་འཁོད་ཀྱང༌། མཚོ་དེའི་དཔལ་རབ་ཏུ་ཡིད་དུ་འོང་བ་
མཐོང་ནས། རབ་ཏུ་ཡ་མཚན་ཆེ་ཞིང་རང་གི་པང་པའི་ཚོགས་ཀྱང་རྗེས་སུ་དྲན་
པར་གྱུར་ཏེ། ཨེ་མ་ཧོ། ངང་པའི་ཚོགས་དེ་དག་ཀྱང་འདིར་ལྷགས་ཀྱང་ཅི་མ་
རུང་སྙམ་ནས། འཇིག་རྟེན་པ་ནི་ཕལ་ཆེར་དུ། ། སྤྱི་ཡི་བདེ་བ་མྱོང་ནས་ནི། །
བྱམས་ཤིང་རྗེས་སུ་ཆགས་པ་ཡིས། །མཛའ་བཤེས་ཐོག་མར་དྲན་པར་འགྱུར། །དེ་
ནས་ངང་པ་ཁྱོ་ཤུག་གཉིས་པོ་དེ་ན་རེ། | ཇི་སྲིད་འདོད་པ་འཁོད་འཁོད་ནས།
དབྱར་གྱི་དུས་སུ་བབ་པ་དང་གློག་འགྱུ་བ་ནི་མཚོན་ཆ་འདེབས་པ་འདྲ།། སྤྲིན་
གྱིས་ཁེབས་པའི་མུན་པ་ནི་ཧ་ཅང་མི་གནག །སྤྲིན་གྱི་ཚོགས་མང་པོ་འདུ་བ་ནི་ལྷ་
མ་ཡིན་གྱི་དམག་ཚོགས་འདུ་བ་བཞིན། །རྨ་བྱའི་མདོངས་ཡོངས་སུ་རྒྱས་པ་ནི་
མཛེས་པར་གྱུར། རྨ་བྱའི་སྒྲ་ཅོང་ཅོང་བུ་འབྱིན་པ་ནི་དབྱར་སྤྲིན་རྣམས་རྒྱལ་
བར་གྱུར་པ་བཞིན་དུ་མགུ་བར་བྱེད། ། རྨ་བྱ་མང་པོ་ནི་གར་སྣ་ཚོགས་བྱེད།བྱ་ཕྲན་
མང་པོ་ནི་སྒྲ་སྣ་ཚོགས་འབྱིན་ཅིང་རྣམ་པར་རྒྱུ། 2 མེ་ཏོག་ཀ་དམ་པ་དང༌། ས་
རྫ་དང༌། །ཨརྫུ་ན་དང༌། ཀེ་ཏ་ཀའི་དྲི་ཞིམ་པོས་བསྒོས་པའི་སེར་བུ་བསིལ་བའི་
ངད་ལྡང་བ་ནི་ནགས་ཚལ་དབུགས་འབྱིན་པ་བཞིན། བྱ་མང་པོའི་ཕྲེང་བ་བརྒྱུས་པ་
ནི་སྤྲིན་གྱི་སོའི་ཕྲེང་བ་གཏམས་པ་བཞིན། ངང་པའི་ཚོགས་རྣམས་ནི་གུད་དུ་འདོད་
འདོད་པས། སྒྲ་ཆེར་མི་འབྱིན་ཞིང་འགྲོ་ཆས་བྱེད་པ་དེ་བཞིན་དུ་ངང་པ་ཁྱོ་ཤུག་
150



གཉིས་པོ་དེ་ཡང་ཡིད་བཞིན་གྱི་མཚོ་དེ་ཉིད་དུ་སླར་སོང་ངོ༌། ། ངང་པའི་བདག་
པོའི་ དྲུང་ དུ་ ལྷགས་ ནས་ ཀྱང་ ཡུལ་ དང་ ཕྱོགས་ ཀྱི་ གཏམ་ གླིང་ བསླང༌ བའི་ཚེ།
མཚོ་དེའི་ཡོན་ཏན་ཁྱད་པར་ཅན་དེ་གླེང་ངོ༌། །ལྷ་གངས་རིའི་ལྷོ་ཕྱོགས་ན་ཡུལ་བཱ་
རཱ་ཎ་སཱི་ཞེས་བགྱི་བ་ན་རྒྱལ་པོ་ཚངས་བྱིན་ཞེས་བགྱི་བ་ཞིག་མཆིས་ཏེ། དེས་མཚོ་
ཆེན་པོ་རྨད་དུ་བྱུང་བ། བཟང་བ། ། ཡོན་ཏན་ཆེ་བ་བརྗོད་ཀྱིས་མི་ལང་བ་ཞིག་
བྱ་རྣམས་ལ་རང་དགར་སྤྱོད་ཅིང་། བདེ་བའི་ལོངས་སྤྱོད་དུ་སྩལ་ཏེ། ཉིན་རེ་ཞིང་
ཡང་མི་འཇིགས་པ་སྦྱིན་པའི་སྒྲ་ཡང་སྒྲོགས། བྱ་རྣམས་ཀྱང་དེ་ན་རང་གི་ཁྱིམ་ན་
མཆིས་པ་བཞིན་དུ་འཇིགས་ཤིང་བག་ཚ་བ་མ་མཆིས་པར་སྤྱོད་ཅིང་མཆིས་སོ། །དེ་
བས་ན་ལྷ་ཡང་དགུང་ལོ་སླད་མི་ལ་དེར་གཤེགས་པ་རིགས་སོ། །དེ་སྐད་ཅེས་ཟེར་
བ་ཐོས་ནས་ངང་པའི་ཚོགས་དེ་དག་ཐམས་ཅད་ལྟ་བར་འདོད་པར་གྱུར་ཏོ། །དེ་
ནས་བྱང་ཆུབ་སེམས་པས་ངང་པའི་སྡེ་དཔོན་བཞིན་བཟང་ལ་གྲོས་དྲིས་པའི་ཚིག་
དང་ཡི་གེ་གསལ་བ་རྒྱ་ཆེར་བསྟན་ནས་ཇི་ལྟར་བྱ་བར་རིགས་ཞེས་སྨྲས་སོ། ། དེ་
ནས་བཞིན་བཟང་གིས་ཕྱག་འཚལ་ནས་དེ་ལ་སྨྲས་པ། – ལྷ་དེར་གཤེགས་པ་མི་
རིགས་སོ། ། དེ་ཅིའི་སླད་དུ་ཞེ་ན། འོ་སྐོལ་གྱི་ལུས་འདི་དག་ནི་ཤ་བཟར་རུང་སྟེ་
ཆགས་པའི་གནས་ལགས་ཤིང་ཡིད་དུ་འོང་བ་ཤ་སྟག་ལགས་ལ། བདག་ཅག་
འདི་ན་ཅིས་ཀྱང་ཕོངས་པ་མ་མཆིས་སོ། ། མི་རྣམས་ཀྱི་སྙིང་ཡང་ཚིག་འཇམ་པོ་
བཅོས་མ་ཕྱི་བཞག་ཅན་དུ་སྨྲ་ལ། །གནོད་པར་སེམས་པའི་རང་བཞིན་ངན་པ་ནི་
མི་མངོན་པར་བགྱིད་ཅིང་ཕལ་ཆེར་སྙིང་རྗེ་ཆུང་བ་ངན་གཡོ་ཅན་ལགས་སོ། །རྗེ་
གཅིག་གཟིགས་སུ་གསོལ། ཕལ་ཆེར་བྱ་དང་རི་དྭགས་རྣམས། ། སྨྲ་དང་སེམས་
པ་མཐུན་པར་བགྱིད། ། མི་ཡི་ནང་ན་ཁ་ཅིག་ནི། ། དེ་ལས་བཟློག་པའི་ཚུལ་ལ་
མཁས། །འཇམ་ཞིང་སྙན་པའི་ཚིག་སྨྲས་ཀྱང༌། །དོན་དང་མཐུན་པར་མ་མཆིས་
སོ། །ཚོང་པ་རྣམས་ཀྱིས་ཁེ་ཚོལ་ཕྱིར། །བདག་གི་ནོར་ཡང་འགོད་པར་བགྱིད། །
སྐྱོན་དང་བཅས་ཤིང་མི་རིགས་པ། །དགོས་པ་མཆིས་ཀྱང་མི་སྨན་ཏེ། །དེ་བས་ལྷ་
གཅིག་དེ་ཙམ་གྱིས། །ཐུགས་ཆེས་མཛད་པར་མི་རིགས་སོ། ། གལ་ཏེ་དེར་མི་་་
151



གཤེགས་སུ་མི་རུང་ན་ཡང་། དེར་གཤེགས་ལ་མཚོ་དེའི་ལོངས་སྤྱོད་བཏང་སྟེ།
སླར་མྱུར་དུ་གཤེགས་པར་རིགས་ཀྱིས་དེ་ན་ཡུན་རིང་དུ་བཞུགས་པར་ཡང་མི་
རིགས་ལ། གཏན་དུ་བཞུགས་དགོངས་པར་མི་རིགས་སོ། ། དེ་ནས་བྱང་ཆུབ་
སེམས་དཔའ་སྟོན་གྱི་དུས་ལ་བབ་ཅིང་ཟླ་བ་དང་སྐར་མ་དང་རྒྱུ་སྐར་དྲི་མ་མེད་
པས་བརྒྱན་པའི་ཚེ། ངང་པའི་ཚོགས་མང་པོ་ཡུལ་བཱ་རཱ་ཎ་སཱིའི་མཚོ་ལྟ་བར་
འདོད་པ་རྣམས་ཀྱིས་དེར་འདོད་པའི་ཕྱིར་ཡང་དང་ཡང་དུ་གསོལ་བ་གདབ་པ་
དང༌། ངང་པ་དེ་དག་གི་ངོ་བཟློག་མ་ཕོད་ནས། བཞིན་བཟང་ལ་སོགས་པ་
ངང་པ་མང་པོས་ཡོངས་སུ་བསྐོར་ཏེ། - ཟླ་བ་སྟོན་གྱི་སྤྲིན་གྱིས་བསྐོར་བ་བཞིན་དུ་
དེར་སོང་ངོ༌། །མཚོ་ཆེན་དེ་ཡི་ཉམས་དགའ་དཔལ་མཐོང་ནས། ། ཡིད་དུ་འོང་
དགུ་བཀོད་པ་སྣ་ཚོགས་རྣམས། །རབ་ཏུ་དགའ་བས་སེམས་པ་དེ་རྣམས་ཀྱི། །
གནས་སུ་རུང་པ་ཡོན་ཏན་མཚུངས་པར་གྱུར། ། མཚོ་དེ་གནས་སྐབས་དེ་དང་དེ་
དག་གིས། ། ཡིད་བཞིན་མཚོ་བས་གང་དག་ལྷག་གྱུར་པ། །དེ་ཡི་ཕྱིར་ན་རིང་དུ་
གནས་པར་སེམས། ། ཡིད་བཞིན་མཚོ་ལ་དེ་དག་མི་སེམས་སོ། ། དེ་དག་གིས་མི་
འཇིགས་པ་སྦྱིན་པའི་སྒྲ་དེ་ཡང་ཐོས་ལ། 《 དེ་ན་བྱ་མང་པོ་རྣམས་ཀྱང་བདེ་བར་
འཁོད། མཚོ་དེའི་ལོངས་སྤྱོད་ཀྱིས་སེམས་རབ་ཏུ་དགའ་ཞིང་དེ་ནས་སྐྱེད་མོས་
ཚལ་དུ་རྩེར་དོང་དོང་བ་བཞིན་དུ་ལོངས་སྤྱོད་རྗེས་སུ་མྱོང་ཞིང་དགའ་བར་གྱུར་
ཏོ། །དེ་ནས་མཚོ་དེ་དག་བསྲུང་བར་བསྐོས་པའི་མི་རྣམས་ཀྱིས་ངང་པ་དེ་དག་
དེར་ལྷགས་པར་རྒྱལ་པོ་ལ་བཟླས་པར་གསོལ་བ། » ལྷ་སྔོན་ངང་པ་མཆོག་གཉིས་
ཤིག་ཡོན་ཏན་དང་གཟུགས་དཀའ་མཆིད་དུ་གདའ་བ། དེ་ཁོ་ན་དང་འདྲ་བའི་
ངང་པ་མཆོག་གཉིས་ཤིག་འདབ་མ་ནི་གསེར་གྱི་འདབ་མ་ལྟར་མཛེས། གདོང་
དང་རྐང་པ་གཉིས་ནི་གསེར་བཙོ་མ་བས་ཀྱང་ལྷག་པར་མདོག་འཇམ་ཞིང་མཛེས།
ལུས་ཀྱི་ཚད་ནི་ལྷག་པར་ཆེ་ཞིང་ལེགས་པ་དག་ཅིག་ ངང་པའི་གཡོག་འཁོར་
བརྒྱ་ཕྲག་དུ་མས་བསྐོར་ཏེ། ལྷའི་མཚོ་བརྒྱན་པའི་ཕྱིར་མཛེས་པ་བཞིན་དུ་་་
འདིར་མཆིས་སོ་ཞེས་གསོལ་ཏོ། །དེ་ནས་རྒྱལ་པོ་དེས་བྱ་བཤོར་བའི་མི་བྱ་བཤོར་
152



བའི་ལས་ལ་མཁས་པར་གྲགས་ཤིང་གྲུབ་པ་ཞིག་བཙལ་ནས། བྱ་དེ་གཟུང་བའི་
ཕྱིར་རིམ་གྲོ་བསྐྱེད་དེ་བཀའ་སྩལ་ཏོ། །དེས་ཀྱང་དེ་བཞིན་དུ་བགྱིའོ་ཞེས་རྒྱལ་པོའི་
བཀའ་ཉན་ནས་ངང་པ་དེ་གཉིས་ཀྱི་གནས་དང་སྤྱོད་ཡུལ་ལེགས་པར་བརྟགས་ཏེ།
དེ་དང་དེ་དག་ཏུ་རྙི་དམ་པོ་རྣམས་ནི་མི་མངོན་པར་བྱས་ཏེ་བཙུགས་སོ། །དེ་ནས་
ངང་པ་དེ་དག་བརྟན་ཞིང་མི་རུང་དུ་དོགས་པ་མེད་པས་རབ་ཏུ་དགའ་ནས་ཡིད་
གཡེངས་སུ་རྒྱུ་ཞིང་འཁོད་འཁོད་པ་ལས། ངང་པའི་བདག་པོའི་རྐང་པ་གཉིས་
རྙིས་ཟིན་པར་གྱུར་ཏོ། ། བྲིད་པའི་ཐབས་ནི་མཁས་པ་ཡིས། ། ཉེས་ སུ་དོགས་པ་
མེད་པ་རྣམས། །བག་ཕོབ་པ་ནི་ལོག་པར་འགྱུར། །བག་མེད་བརླག་པའི་འབྱུང་
ཁུངས་ཡིན། །དེ་ནས་བྱང་ཆུབ་སེམས་པས་བསམ་པ་གཞན་དག་ལས་ཀྱང་ཁ་ཅིག་
འདི་ལྟ་བུའི་ཉམས་ཉེས་པར་གྱུར་ན་མི་རུང་ངོ་སྙམ་ནས་སྒྲ་འབྱིན་པའི་བྱེ་བྲག་གིས་
མཚོ་འདི་འཇིགས་པ་དང་བཅས་པ་ཡིན་ནོ། ། ཞེས་བསྒྲགས་སོ། །དེ་ནས་ངང་པ་
དེ་དག་ངང་པའི་བདག་པོ་རྙེས་ཟིན་པས་སྙིང་འདར་ནས་འཇིགས་ཤིང་སྐྲག་ལ་
རྟབ་པའི་སྐད་མི་སྙན་པ་ཕྱུང་སྟེ་གཅིག་ལ་གཅིག་མི་ལྟ་བར་དམག་གི་དཔུང་གཡུལ་
ངོར་ཕམ་པ་བཞིན་དུ་ཕྱོགས་ཕྱོགས་ནས་འཕུར་ཏེ་བྱེར་རོ། ། ངང་པའི་སྡེ་དཔོན་
བཞིན་བཟང་ནི་ངང་པའི་བདག་པོའི་དྲུང་ནས་མ་གཡོས་སོ། །བྱམས་པའི་བཅིང་།
བས་ཡིད་ནི་བཅིངས་པ་རྣམས། ། རང་གི་སྲོག་དང་བྲལ་བའང་མི་སེམས་སོ། །
མཛའ་བཤེས་ཉམས་ཉེས་གྱུར་པའི་མྱ་ངན་ནི། །སྲོག་དང་བྲལ་བ་བས་ཀྱང་སྡུག་
བསྔལ་ཆེ། ། དེ་ནས་བྱང་ཆུབ་སེམས་པས་བཞིན་བཟང་ལ་སྨྲས་པ། 1:|:སོང་ཤིག་
སོང་ཤིག་བཞིན་བཟང་ཁྱོད། །འདི་ན་འདུག་པ་མི་རིགས་སོ། ། ང་ནི་འདི་ལྟར་
གྱུར་པ་ལ། །ཁྱོད་ཀྱི་གྲོགས་བྱར་ག་ལ་ཡོད། །བཞིན་བཟང་གིས་སྨྲས་པ། འདི་
ན་མཆིས་ནའང་འགུམ་པར་ངེས་མ་མཆིས། ། གུད་དུ་མཆིས་ཀྱང་རྒ་ཤི་མེད་མི་
འགྱུར། །བདེ་བའི་ཚེ་ན་རྟག་ཏུ་ཁྱོད་བཀུར་ལ། །ཉམས་ཉེས་ཚེ་ན་དོར་དུ་ག་ལ་
རུང་། །བདག་གི་སྲོག་བཟུང་ཙམ་གྱི་ཕྱིར། །བྱ་ཡི་རྒྱལ་པོ་ཁྱེད་བོར་ན། ། གཏམ་
ངན་ཆར་བཞིན་བབ་པ་ཡི། །སྐྱབས་ནི་བདག་ལ་ཅི་ཞིག་མཆིས། ། རྒྱལ་པོ་ཆེན་པོ།
153



ཉམས་ཉེས་པ། །བོར་ཏེ་འགྲོ་བ་ཆ་མཆིས་སམ། །བྱ་རྒྱལ་ཁྱོད་ནི་ཅིར་གྱུར་པ། །
དེ་ལྟར་བདག་ཉིད་གྱུར་ཀྱང་རུང་། །བྱང་ཆུབ་སེམས་པས་སྨྲས་པ། རྙིས་ནི་ཟིན་
པར་གྱུར་པ་ལ། ། ཚང་མང་མིན་པ་གང་དུ་འགྲོ། ། ཁྱོད་ནི་མ་ཟིན་བདེ་བར་་་
གནས། ། ཅི་ཕྱིར་དེ་ལྟར་འགྱུར་བར་འདོད། །དེ་ལྟར་བྱས་ན་ཅིར་འགྱུར་ལྟོས། །
གཉིས་ཀ་སྲོག་དང་བྲལ་གྱུར་ན། །གཉེན་བཤེས་ཕྱིར་ནི་འཁོད་པ་དང་། ། ཁྱོད་
དང་ང་ལ་ཅི་ཞིག་ཕན། །བདེ་དང་མི་བདེ་མུན་ཁུང་བཞིན། ། ཕན་པའི་དོན་ནི་མི་
མངོན་པས། །དེ་ལྟ་བུ་ལ་སྲོག་བོར་ན། །ཁྱོད་ཀྱིས་དོན་ནི་ཅི་ཞིག་བསྟན། །བཞིན་
བཟང་གིས་སྨྲས་པ། འདབ་ཆགས་རྣམས་ཀྱི་གཙོ་བོ་མཆོག །ཆོས་ཀྱི་དོན་ཀྱང་
མ་གཟིགས་སམ། །ཆོས་དོན་ལེགས་པར་བགྱིད་ན་ནི། །སྲིད་པའི་དོན་མཆོག་ཐོབ་
པར་འགྱུར། །བདག་ནི་ཆོས་ཀྱི་དོན་ལ་ལྟ། །ཆོས་ཀྱི་སྲིད་ཀྱང་ཐོབ་པར་འགྱུར། །
ཁྱོད་ལ་གློ་བ་ཉེ་བའི་ཕྱིར། །བདག་ནི་གསོན་པར་མི་འཚལ་ལོ། །བྱང་ཆུབ་སེམས་
པས་སྨྲས་པ། མཛའ་བོ་ཉམས་ཉེས་གྱུར་པ་ལ། ། གྲོགས་པོ་གང་དག་ཆོས་དྲན་
ཞིང་། །སྲོག་གི་ཕྱིར་ཡང་མི་གཏོང་བ། །དམ་པ་རྣམས་ཀྱི་ཆོས་ཡིན་བདེན། ། དེ་
བས་ཁྱོད་ཀྱིས་ཆོས་བཞིན་བྱས། །ང་ལ་གུས་པ་བསྟན་ཟིན་གྱི། །ངས་ནི་གསོལ་བ་
བཏབ་པ་བཞིན། །ང་བདག་འདོད་པ་བཞིན་དུ་སོང་། ། དེ་ལྟར་བྱས་ན་རུང་བ་
ནི། ། མཛའ་བཤེས་ང་དང་བྲལ་བ་རྣམས། །བློ་གྲོས་ཕུན་སུམ་ཚོགས་པ་ཁྱོད། །
སོང་ན་འབྱོར་པ་མཆོག་ཏུ་འགྱུར། །དེ་ལྟར་དེ་གཉིས་གཅིག་ལ་གཅིག།བྱམས་པའི་
ཡིད་ཀྱིས་སྨྲས་པ་ལ། །འཆི་བདག་མངོན་སུམ་འོངས་པ་བཞིན། ། རྔོན་པ་དེ་ཡང་
འོང་བ་མཐོང་། །དེ་ནས་ངང་པའི་མཆོག་དེ་གཉིས་ཀྱིས་རྔོན་པ་དེ་འོང་བ་མཐོང་
བ་དང་ཅང་མི་སྨྲ་བར་འཁོད་དོ། །དེས་ཀྱང་ངང་པ་མང་པོ་དེ་དག་བྱེར་ཏེ་མེད་
པར་གྱུར་པ་མཐོང་ནས། འདིར་འགའ་ཞིག་ནི་རྙིས་ཟིན་ཡང་དག་གོ་སྙམ་ནས།
བློ་ལ་ངེས་པ་སྐྱེས་ཏེ་རྙི་བཙུགས་ པའི་ནགས་རྣམས་ཞུལ་དུ་སོང་ སོང་བ་དང་།
ངང་པའི་མཆོག་དེ་གཉིས་མཐོང་ངོ༌། ། དེའི་གཟུགས་བཟང་པོ་དེས་ཡིད་ལ་ངོ་
མཚར་ཆེར་གྱུར་ཏེ། གཉིས་ཀ་རྙེས་ཟིན་ཏོ་སྙམ་ནས། དེར་བཙུགས་པའི་རྙི་
154



གཉིས་བསྒུལ་བ་དང༌། དེ་ནས་གཅིག་ནི་རྙེས་ཟིན་གཅིག་ནི་མ་ཟིན་པར་བདེ་
བར་འདུག་བཞིན་དུ། རིམ་གྲོ་བྱེད་ཅིང་འདུག་པ་མཐོང་ནས། སྙིང་ལ་ཡ་
མཚན་ཆེར་གྱུར་ཏེ། བཞིན་བཟང་ལ་ཆེད་དུ་སྨྲས་པ། བྱ་འདི་རྙི་ཡིས་ཟིན་
པས་ན། །འཕུར་ཏེ་འགྲོ་བའི་མཐུ་རྩལ་མེད། །ང་ཡང་དྲུང་དུ་འོངས་བཞིན་དུ། །
མཁའ་ལ་འཕུར་ཏེ་མི་འགྲོ་འམ། ། ཁྱོད་ནི་མ་ཟིན་བདེ་བར་འདུག །འདབ་
གཤོག་རྫོགས་ཤིང་མཐུ་དང་ལྡན། །ང་ནི་འདི་ལྟར་འོང་གྱུར་ཀྱང་། ། ཅི་ཕྱིར་་
མཁའ་ལ་མྱུར་མི་འགྲོ། །བཞིན་བཟང་གིས་དེ་སྐད་ཟེར་བ་ཐོས་ནས། ༩ ཚིག་འབྲུ་
རབ་ཏུ་གསལ་ཞིང་སྤེལ་ལེགས་ལ་རང་བཞིན་གྱིས་ཡིད་དུ་འོང་ཞིང་བརྟན་པའི་
ཡོན་ཏན་གྱི་གཟི་བྱིན་དང་ལྡན་པའི་སྒྲ་ཕྱུང་སྟེ། མིའི་སྐད་དུ་སྨྲས་པ། །ནུས་
བཞིན་དུ་ནི་མི་འགྲོ་བ། །བྱ་འདི་རྙི་ཡིས་ཟིན་གྱུར་ཏེ། ། སྡུག་བསྔལ་ཆེན་པོ་མྱོང་
བར་གྱུར། །དེ་ཕྱིར་ང་ནི་མི་འགྲོའོ། ། ཁྱོད་ཀྱིས་འདི་ཡི་རྐང་པ་གཉིས། །རྙི་ཡི་
ཞགས་པ་ཆེན་པོས་བཟུང༌། །བདག་ཀྱང་འདི་ཡི་ཡོན་ཏན་གྱི། ། རྙིས་ནི་དེ་བས་
དམ་དུ་ཟིན། །དེ་ནས་རྔོན་པ་དེ་རབ་ཏུ་ཡ་མཚན་ཆེར་གྱུར་ཏེ། བ་སྤུ་ཟིང་ཞེས་
བྱེད་པར་གྱུར་ནས། བཞིན་བཟང་ལ་ཡང་སྨྲས་པ། ང་ཡིས་འཇིགས་ནས་ངང་
པ་གཞན། །འདི་བོར་ནས་ནི་གུད་དུ་སོང་། །ཁྱོད་ནི་འདི་ལྟར་འདི་མི་གཏོང༌། །
བྱ་འདི་ཁྱོད་ཀྱི་ཅིར་འོང་གི་། །བཞིན་བཟང་གིས་སྨྲས་པ། ངང་པའི་རྒྱལ་པོ་
སྲོག་དང་འདྲ་བའི་གྲོགས། ། བདེ་བ་སྦྱིན་པ་དེ་ནི་ཉམས་ཉེས་གྱུར། ། དེ་བས་
བདག་གི་སྲོག་ནི་ཡལ་གྱུར་ཀྱང་། །འདི་ནི་བཏང་བར་བདག་གིས་མི་ནུས་སོ། །དེ་
ནས་བཞིན་བཟང་གིས་རྔོན་པ་དེ་ཡིད་མགུ་ཞིང་ཡ་མཚན་ཆེར་བྱེད་པར་ཤེས་ནས་
ཡང་སྨྲས་པ། བཟང་པོ་བདག་ཅག་སྨྲས་པ་འདིས། ། གལ་ཏེ་བདེ་བ་འབྱུང་
འགྱུར་ཞིང༌། ། དེ་རིང་བདག་ཅག་བཏང་ན་ནི། ། ཆོས་དང་ལྡན་པའི་གྲགས་པ་
ཐོབ། ། རྔོན་པས་སྨྲས་པ། ངས་ནི་ཁྱེད་ལ་གནོད་མི་བྱེད། ། ཁྱོད་ནི་ང་ཡིས་
བཟུང་བའང་མེད། ། དེ་བས་ཁྱོད་ནི་ཅི་བདེར་སོང་། ། གཉེན་དང་འཕྲད་ཅིང་
དགའ་བར་གྱིས། །བཞིན་བཟང་གིས་སྨྲས་པ། བདག་གི་སྡུག་བསྔལ་མི་བཞེད་
156



ན། །བདག་གིས་གསོལ་བ་བཞིན་དུ་མཛོད། ། གལ་ཏེ་ གཅིག་གིས་མཉེས་གྱུར་
ན། །འདི་ནི་ཐོང་ལ་བདག་ཟུང་ཤིག ། བདག་ཅག་ཆུ་དང་ཞེང་ཡང་མཉམ། །
ན་ཚོད་ལ་ཡང་རྒན་གཞོན་མེད། །འདི་ལྟར་བསླུས་པར་གྱུར་པ་ལ། ། ཁྱོད་དང་
བདག་གཉིས་ཕམ་རྒྱལ་མེད། ། བདག་ལ་ཐུགས་ཆེས་མི་འགྱུར་ན། ། ཁྱོད་ཀྱིས་
བདག་ཉིད་སྡེར་བཟུང་ལ། །བྱ་ཡི་རྒྱལ་པོ་ཕྱི་ནས་ཐོང་། །ཁྱོད་ཀྱི་རྙེད་པའང་དེ་
བཞིན་ལ། །བདག་གིས་གསོལ་བའང་གནང་བར་མཛོད། ། ངང་པ་མང་པོའང་
དགའ་བར་གྱིས། ། དེ་བས་མཛའ་བའང་དེ་བཞིན་འགྱུར། ། ཁྱོད་ཀྱིས་བཏང་
ནའང་ཇི་ལྟར་འགྱུར་བ་གཟིགས། ། ངང་པ་མང་པོ་གྲགས་པའི་བདག་པོ་འདི། །
ནམ་མཁའ་དྭངས་པའི་ནང་ན་རྣམ་མཛེས་པ། ། ལྷ་མིན་རྒྱལ་པོ་ཟླ་བ་བཟང་པོ་
བཞིན། །དེ་ནས་རྔོན་པ་དེ་སྙིང་སྲ་ཞིང་རྩུབ་པ་ལ་གོམས་ཀྱང་། དེ་རང་གི་སྲོག་
ལ་ཡང་མི་བལྟ་བར་ཇོ་བོ་ལ་སྙིང་ཉེ་ཞིང་བྱམས་པས་ཆུ་གང་ཁྲེལ་ལྟས་ཆེ་བའི་ཡོན་
ཏན་གྱི་གཟི་བྱིན་དང་ལྡན་པ། །བརྟན་ཞིང་འཇམ་པོར་སྨྲ་བའི་རྒྱན་གྱིས་བརྒྱུན་
པའི་ཚིག་དེས་སེམས་དུལ་བར་གྱུར་ནས་ངོ་མཚར་ཆེ་ཞིང་རབ་ཏུ་གུས་པའི་དབང་
གིས་ཐལ་མོ་སྦྱར་ཏེ་བཞིན་བཟང་ལ་སྨྲས་པ། སྐལ་བ་ཆེན་པོ་ལེགས་སོ་ལེགས་
སོ། ། ཇོ་བོའི་དོན་དུ་སྲོག་བཏང་བ། །ཁྱོད་ཀྱིས་འདིར་ནི་གང་བསྟན་པ། །དེ་ལྟ་
བུ་ཡི་ཆོས་བཟང་བ། །མིའམ་ལྷ་ཡི་ནང་ན་དཀོན། ། དེ་བས་ཁྱོད་ཀྱི་རྒྱལ་པོ་དེ། །
མགུ་བར་བྱས་ནས་གཏང་བར་བྱའོ། །ཁྱོད་ཀྱི་སྲོག་པས་ཕོངས་དེ་ལ། །གནོད་པ་
བྱེད་པ་སུ་ཞིག་ཡོད། ། དེ་སྐད་ཅེས་སྨྲས་ནས། རྔོན་པ་དེས་རྒྱལ་པོ་དེའི་བཀའ་
མ་ཉན་པར་ངང་པའི་རྒྱལ་པོ་སྙིང་རྗེ་ཅན་དེ་ལ་རིམ་གྲོ་བྱས་ནས་རྙི་བཀྲོལ་ཏེ་
བཏང་ངོ༌། །དེ་ནས་ངང་པའི་སྡེ་དཔོན་བཞིན་བཟང་དེ། ། ངང་པའི་རྒྱལ་པོ་དེ་
བཏང་བས་སྙིང་རབ་ཏུ་དགའ་བར་གྱུར་ཏེ། | རྔོན་པ་ལ་དགའ་ཞིང་བྱམས་པའི་
ལྟ་བས་བལྟས་ནས་སྨྲས་པ། ངང་པའི་རྒྱལ་པོ་ཁྱོད་ཀྱིས་དེ་བཏང་བས། །བདག་
ནི་མཛའ་བོས་ཇི་ལྟར་དགའ་གྱུར་པ། །མཛའ་བོ་ཁྱོད་ཀྱང་གཉེན་དང་ལྷན་ཅིག་
ཏུ། ། སྟོན་བརྒྱ་མང་པོ་རབ་ཏུ་དགའ་བར་ཤོག། ཁྱོད་ཀྱི་ལས་བྱས་དོན་མེད་མི་
156



འགྱུར་ཕྱིར། །ང་དང་ངང་པ་མང་པོའི་བདག་པོ་གཉིས། ། བདེ་བར་བཟུང་ལ་
ཁུར་ཀྱི་དོར་བསྔོས་ཏེ། །ཕོ་བྲང་ནང་དུ་རྒྱལ་པོའི་སྤྱན་སྔར་བྲིམ། །ངང་པའི་རྒྱལ་
པོ་གཡོག་དང་བཅས་གཟིགས་ནས། །རྒྱལ་པོ་དེ་ནི་ངེས་པར་དགྱེས་པར་འགྱུར། །
ཁྱོད་ལ་མགུ་བར་གྱུར་པའི་ནོར་ཆེན་རྣམས། ། དེ་ཡང་མི་རེ་བ་དག་སྩོལ་བར་་
འགྱུར། །དེ་ནས་དེས་དེ་ལྟར་གལ་གྱིས་གཅུས་པ་དང་། རྔོན་པ་དེས་བསམས་པ།
འདི་ལྟ་བུའི་ངང་པ་ངོ་མཚར་རྨད་དུ་བྱུང་བ་འདི་གཉིས་རེ་ཞིག་རྒྱལ་པོའི་སྤྱན་སྔར་
བྲིམ་མོ་སྙམ་ནས། ©ངང་པའི་མཆོག་དེ་གཉིས་ཁུར་གྱི་དོར་བསྔོས་ཏེ། ༧ བདེ་
ཞིང་མ་བཅིངས་པར་ཁྱེར་ཏེ་སོང་སོང་ནས་རྒྱལ་པོའི་སྤྱན་སྔར་བྲིམ་མོ། །བདག་
གིས་ངང་པའི་རྒྱལ་པོ་འདི། ། སྡེ་དཔོན་དང་བཅས་འཚལ་ཏེ་མཆིས། ། རྨད་དུ་
བྱུང་བའི་སྤྱན་གཟིགས་འདི། །རྒྱལ་པོའི་སྤྱན་སྔར་བྲིམ་དུ་གསོལ། ། དེ་ནས་རྒྱལ་
པོ་དེ་ཡ་མཚན་ཆེ་ཞིང་སྙིང་རབ་ཏུ་དགའ་བར་གྱུར་ནས། །ངང་པའི་མཆོག་གསེར་
གྱི་ཕ་བོང་འདྲ་བ་གཟི་མདངས་དང་ལྡན་པའི་གཟུགས་ཡིད་དུ་འོང་བ་དེ་གཉིས་ལ་
བལྟས་ནས། རྔོན་པ་དེ་ལ་སྨྲས་པ། བྱ་འདི་གཉིས་ནི་མ་བཅིངས་ལ། ། སྣད་
ཅིང་རྨས་པ་འང་མེད་པར། །ཁྱོད་ནི་ས་ལ་འགྲོ་བ་ཡིས། །ཇི་ལྟར་ཟིན་པ་ཞིབ་ཏུ་
སྨོས། །དེ་སྐད་ཅེས་སྨྲས་པ་དང༌། རྔོན་པ་དེས་རྒྱལ་པོ་ལ་ཕྱག་འཚལ་ནས་སྨྲས་པ།
མཚོ་དང་ལུ་མའི་འགྲམ་དག་ན། །བྱ་རྣམས་རྒྱུ་བའི་ས་ཕྱོགས་སུ། །བྱ་རྙི་རབ་ཏུ་མི་
བཟད་པ། །བདག་གིས་ཤིན་ཏུ་མང་པོ་བཙུགས། །དེ་ནས་ངང་པའི་མཆོག་འདི་
ནི། །བག་ཕབ་དོགས་པ་མེད་པར་རྒྱུ། ། རྙི་རྣམས་བཙུགས་པ་དེ་དག་གིས། །རྐང་
པ་གཉིས་ནས་ཟིན་པར་གྱུར། །གཅིག་ནི་མ་ཟིན་དེ་ལ་འཁོར། །བདག་ལ་དེ་ཡིས་
གསོལ་བ་བཏབ། །ངང་པའི་རྒྱལ་པོའི་སྲོག་གླུད་དུ། །བདག་ཉིད་མཆིས་བགྱིས་
ཟེར་བར་གྱུར། ། མི་ཡི་སྐད་དུ་ཚིག་ སྨྲས་ པ། །རྣམ་པར་ གསལ་ལ་ཚིག་འབྲུ་་་་
འཇམ། །བདག་གིས་སྲོག་ཀྱང་ཡོངས་བཏང་ཞིང་། །གསོལ་བ་འདེབས་ཤིང་གཟི་
བྱིན་ཆེ། །དེ་བས་འདི་ཚིག་རབ་ཏུ་འཇམ་པ་དང་། །རྗེ་ལ་སྙིང་ཉེ་སྤྱོད་ཚུལ་བརྟན་
པ་དེས། །བདག་ནི་མགུ་བར་གྱུར་ནས་འདི་ཡི་རྗེ། །བདག་གིས་ཁྲོ་བ་བཏང་ནས་
157



འདི་ཡང་བཏང༌། །དེ་ལྟར་བྱ་རྒྱལ་འདི་ནི་བཏང་བ་ཡིས། ། དགའ་བར་གྱུར་ནས་
སྙན་པ་མང་དུ་སྨྲས། །བདག་གི་སུག་ལས་དོན་མེད་མི་འགྱུར་ཕྱིར། །ཁྱོད་ཀྱི་སྤྱན་
སྔར་བྲིམ་ཞེས་བདག་ལ་མཆིས། ། དེ་བས་འདི་ནི་བྱའི་གཟུགས་ཅན་ཆོས་དང་
མཐུན་པ་གཞན་ཞིག་ལགས། །གང་གིས་བདག་གི་སེམས་ཀྱང་དེ་མ་ཐག་ཏུ་འཇམ་
ཞིང་མཉེན་པར་གྱུར། ། དེ་བས་བདག་གིས་བྱ་ཡི་རྒྱལ་པོ་རྙི་ལས་བཀྲོལ་ཏེ་བཏང་
བ་དང༌། །བདག་ལ་དྲིན་གཟོ་ཕྱིར་ནི་རྗེ་ཁོལ་བཅས་ཏེ་ཁྱོད་ཀྱི་སྤྱན་སྔར་མཆིས། །
རྒྱལ་པོ་དེས་དེ་སྐད་ཐོས་ནས་རབ་ཏུ་དགའ་ཞིང་ཡིད་ལ་ངོ་མཚར་ཆེར་གྱུར་ཏེ།
གསེར་གྱི་སྟན་ཁྲི་རྒྱལ་པོའི་གདན་དུ་འོས་པའི་ཁྲི་དེས་རྐང་པ་རིན་པོ་ཆེ་སྣ་ཚོགས་
ཀྱིས་སྤྲས་པའི་འོད་ཟེར་འཕྲོ་ཞིང་སྡུག་པ། ལྷའི་གདན་རིམ་པ་དུ་མར་བཤམས་
ཤིང་བཟང་བ་རྒྱབ་རྟེན་བདེ་ཞིང་ཉམས་དགའ་བས་བརྒྱན་པ། རྐང་རྟེན་བཙུགས་
པ་གཅིག་ངང་པའི་རྒྱལ་པོ་དེའི་སྟན་དུ་ཐིངས་ཤིག་ཅེས་བཀའ་སྩལ་ཏོ། །བློན་པོ་
ཆེན་པོའི་གདན་ཁྲི་གཅིག་ནི་བཞིན་བཟང་གི་རྟེན་དུ་ཐིངས་ཤིག་ཅེས་བསྒོས་སོ། །
དེ་ནས་བྱང་ཆུབ་སེམས་པས་བསམས་པ། ད་ནི་དགའ་བར་གྱུར་པའི་གཏམ་བྱ་
བའི་དུས་ལ་བབ་པོ་སྙམ་ནས། དྲིལ་བུ་ལྟར་སྙན་པའི་སྐད་ཕྱུང་སྟེ། རྒྱལ་པོ་ལ་
སྨྲས་པ། གཟི་བྱིན་ཆེ་ཞིང་མདངས་དང་ལྡན་པའི་སྐུ། །བདེ་བར་གནས་ཁྱོད་ད་
ལྟ་ཐུགས་བདེ་འམ། །ཁྱོད་ཀྱི་ཆོས་ཀྱི་སྐུ་ལ་རྨ་མེད་དམ། །བཀའ་ལུང་སྙན་པས་རྒྱ་
ཆེར་དབུགས་ཕྱུང་ངམ།། ཕན་བཏགས་ནན་ཏུར་བགྱི་བའི་བཀའ་ཁྲིམས་ཀྱིས། །
འབངས་ཀྱི་སྐྱེ་དགུ་བསྲུང་བའི་དབང་བསྐུར་ཏམ། །བདག་གི་གྲགས་པའི་གཏམ་
སྙན་རྒྱས་གྱུར་ཏམ། །འབངས་རྣམས་གློ་བ་ཉེ་ཞིང་ཕན་བཏགས་སམ། །བློན་པོ་
མཛངས་ཤིང་གློ་བ་ཉེ་རྣམས་ལ། ། བརྟག་པའི་ཐབས་ཀྱིས་ལེགས་པར་བརྟགས་
ལགས་སམ། །འབངས་ལ་སྨན་པ་རྟག་ཏུ་དགོངས་ལགས་སམ། ། དེ་དག་མི་མཁྱེན་
པ་ནི་མི་བཞུགས་གྲང་། །དཔའ་ཞིང་ཐབས་ལ་མཁས་པའི་ཐུགས་རྗེ་ཅན། ། རྒྱལ་
ཕྲན་དེ་དག་བཀའ་ནི་ཉན་ལགས་སམ། །ཐུགས་རྗེ་ཆེན་པོའི་མཛད་པ་མ་ལགས་
སམ། ། ཐུགས་ཆེན་བག་མེད་པར་ནི་མི་མནལ་གྲང༌། ། ཆོས་དང་བདེ་དང་སྲིད་
158



རྣམས་མཐུན་ལགས་ སམ། ། ཁྱོད་ཀྱི་སྤྱོད་པ་དམ་པ་དགའ་བ་ཡི། ། གྲགས་པ་
ཕྱོགས་སུ་རྒྱས་པར་གྱུར་པ་ཡིས། ། དགྲ་རྣམས་ཤུགས་འབྱིན་སྤྱོད་པར་གྱུར་ལགས་
སམ། ། དེ་ནས་རྒྱལ་པོ་དེ་སེམས་རབ་ཏུ་དང་ཞིང་དབང་པོ་རྣམས་ཀྱང་དང་ལ་
གསལ་བར་གྱུར་ནས། དེ་ལ་སླར་སྨྲས་པ། ངང་པ་དེ་རིང་བདག་ཀྱང་བདེ། །
ཐམས་ཅད་དུ་ཡང་བདེ་བར་འགྱུར། །དམ་པ་བདག་དང་འཕྲད་པས་འདིར། །
ཡུན་རིང་བསམ་པ་འགྲུབ་པར་གྱུར། །ཁྱོད་ནི་རྙི་ཡིས་ཟིན་པ་ན། ། དགའ་བས་
སེམས་ནི་གཡེངས་གྱུར་ནས། ། ཁྱོད་ལ་དབྱུག་པས་བརྡེགས་ནས་ནི། ། འདི་ཡིས་
སྣད་པར་མ་བྱས་སམ། །དེ་ལྟར་རྔོན་པ་འདི་དག་ནི། །བྱ་རྣམས་ཟིན་ཅིང་སྣད།
གྱུར་ཏེ། ། དགའ་བས་སེམས་ནི་གཡེངས་གྱུར་ན། ། ངན་པ་དག་ཀྱང་སྤྱོད་པར་
འགྱུར། །བྱང་ཆུབ་སེམས་པས་སྨྲས་པ། འདི་ལྟ་བུར་ནི་ཉམས་ཉེས་ཀྱང་། །
རྒྱལ་པོ་ཆེན་པོ་བདེ་ཞིང་མཆིས། །འདིས་ཀྱང་བདག་ལ་དགྲ་བཞིན་དུ། །གནོད་
པ་ཅི་ཡང་མི་བགྱིས་སོ། །བཞིན་བཟང་འདི་ཡང་མ་ཟིན་པར། །བདག་ལ་བྱམས་
པས་ཟིན་བཞིན་འདུག། འཇམ་པོར་སྨྲས་པ་མཐོང་བ་དང་། །ངོ་མཚར་ཆེ་བར་
གྱུར་པ་ཡིས། །འདི་ཡི་ཚིག་ནི་འཇམ་པོ་ཡིས། །དེ་ནས་ཡིད་ནི་མགུ་གྱུར་ནས། །
དུལ་ཞིང་རིམ་གྲོ་ཆེར་བསྐྱེད་དེ། །བདག་ནི་འདི་ཡིས་རྙི་ལས་བཀྲོལ། ། དེ་བས་
འདི་ལྟར་བཞིན་བཟང་གིས། །འདིལ་ཕན་ཡོན་གདགས་པ་དང༌། །བདེ་བ་ཆེན་
པོ་འབྱུང་བའི་ཕྱིར། །བདག་ཅག་གཉིས་ནི་འདིར་མཆིས་སོ། །རྒྱལ་པོས་སྨྲས་པ།
བསམ་པ་གཉིས་ནི་འདིར་བྱོན་ཏེ། ། ཁྱེད་གཉིས་བྱོན་པ་རབ་ ཏུ་ལེགས། ། ཁྱེད་
གཉིས་མཐོང་བར་གྱུར་པས་ན། ། བདག་ནི་རབ་ཏུ་དགའ་བར་གྱུར། ། རྔོན་པ་
འདི་ཡང་དེ་རིང་ནས། །དོན་ཆེན་གྲུབ་པ་གཟིགས་སུ་གསོལ། །འོ་སྐོལ་གཉིས་ཀ་
དགའ་བགྱིས་པས། །འདི་ནི་མགུ་བར་འགྱུར་བར་རིགས། །དེ་སྐད་ཅེས་སྨྲས་ནས།
རྒྱལ་པོ་དེས་རྔོན་པ་དེ་ལ་ནོར་རབ་ཏུ་མང་ཞིང་རྒྱ་ཆེ་བ་བྱིན་ཏེ་མགུ་བར་བྱས་
ནས། །ཡང་རྒྱལ་པོས་སྨྲས་པ། ཁྱེད་གཉིས་ཆེད་དུ་བདག་གི་ཁྱིམ་དུ་བྱོན། །དེ་
བས་བདག་ལ་འཛེམ་དོགས་མ་མཆིས་པར། ། ཅི་དང་ཅི་བཞེས་དེ་དག་བདག་ལ་
159



གསུངས། །བདག་གི་བདོག་པ་ཁྱེད་དང་ཐུན་མོང་ལགས། ། མཛའ་བོས་སྤོབས་ཏེ་
དོགས་མེད་ཚིག་གསལ་བ། །ལོངས་སྤྱོད་བདོག་ལ་བསླངས་ནས་མགུ་གྱུར་པ། །དེ་
ལྟ་བུ་ནི་ནོར་གྱིས་མགུར་མི་འགྱུར། །དེ་བས་མཛའ་བོའི་སྤོབས་པ་ཕན་ཡོན་ཆེ། །
དེ་ནས་རྒྱལ་པོ་དེས་བཞིན་བཟང་ལ་སྨྲར་གཞུག་པར་འདོད་ནས་འཛུམ་དམུལ་ཏེ་
བཞིན་བཟང་ལ་བལྟས་ནས་སྨྲས་པ། སྐྱེ་བོ་གསར་བུ་བཤེས་ཤིང་མ་འདྲིས་པ། །
རབ་ཏུ་སྤོབས་ཤིང་བག་ཕབ་མི་རུང་ཡང་། །དེས་ཤིང་མཉམ་པར་བཞག་པའི་ཚིག་
དག་གིས། ། ཞེ་སར་བཅས་ཤིང་སྙན་པར་མི་སྨྲ་མིན། ། དེ་བས་ཚིག་ཙམ་སྨྲ་བ་
ཡིས། །བདག་ནི་སྤོབས་པར་རེ་བ་དང་། །ཕྱི་ཕྱིར་མཛའ་བར་འདོད་པ་དང༌། །
བསམ་པ་དོན་ཡོད་བགྱི་བར་རིགས། །དེ་སྐད་ཅེས་སྨྲས་པ་དང་། ངང་པའི་སྡེ་
དཔོན་བཞིན་བཟང་གིས་དེ་ལ་ཚུལ་བཞིན་དུ་ཕྱག་འཚལ་ཏེ་སྨྲས་པ། | དབང་
ཆེན་འདྲ་བ་ཁྱོད་དང་གཉིས། །དེ་ལྟར་བཀའ་མཆིད་གསུངས་པ་ནི། ། རབ་ཏུ་
དགྱེས་པའི་ཚུལ་བསྟན་ན། །སུ་ཞིག་ཡིད་ལ་བསམ་མི་རྫོགས། ། མི་ཡི་བདག་པོ་
བཀའ་མཆིད་གསུང་བཞིན་ལ། །བྱ་ཡི་བདག་པོ་རབ་ཏུ་དགའ་བཞིན་དུ། །བཀའ་
མཆིད་དེ་ལྟའི་ནང་དུ་འབངས་དག་གིས། །སྤྱི་བརྟོལ་བསྐྱེད་དེ་ སྨྲ་བ་ ག་ ལ་་་༌་
རིགས། །ཡ་རབས་དུལ་བའི་ཚུལ་ནི་དེ་མ་ལགས། ། དེ་ལྟར་འཚལ་བཞིན་རབ་ཏུ་
ཇི་ལྟར་འཇུག །། རྒྱལ་པོ་ཆེན་པོ་དེ་བས་བདག་མི་སྨྲ། །བཟོད་པར་མཛད་པའི་
རིགས་ན་བཟོད་པར་གསོལ། །དེ་སྐད་ཅེས་སྨྲས་པ་དང༌། རྒྱལ་པོ་རབ་ཏུ་དགའ་
ཞིང་བཞིན་གྱི་མདངས་ཕྱུང་ནས་བཞིན་བཟང་ལ་འདི་སྐད་ཅེས་སྨྲས་སོ། །ཁྱོད་ཀྱི་
ཡོན་ཏན་གཏམ་སྙན་མི་རྣམས་ཟེར་བར་རིགས། །ངང་པའི་བདག་པོ་དང་ཡང་
གྲོགས་པོ་འཐམས་པར་རིགས། །དུལ་བ་དང་ནི་ཚུལ་ལ་མཁས་པ་འདི་ལྟ་བུ། །
རང་གི་སེམས་ནི་མ་སྤྱངས་ག་ལ་ཡོད། ། དེ་བས་བདག་ཅག་མཛའ་བ་འདི། །ཅི་
ནས་ རྒྱུན་མི་ཆད་པ་དང༌། ། དེ་བཞིན་བདག་ལ་སྤོབས་པར་གྱིས། །ཡ་ རབས་་
འཕྲད་པ་ཉམས་མ་གྱུར། །དེ་ནས་བྱང་ཆུབ་སེམས་པས་རྒྱལ་པོ་དེ་རབ་ཏུ་མཛའ་
བར་འདོད་པ་དང་བྱམས་པར་ཤེས་ནས། །དེ་ལ་མགུ་བར་བྱེད་ཅིང་འདི་སྐད་ཅེས།
160



སྨྲས་སོ། །དང་པོ་བཤེས་པར་གྱུར་པ་ནའང་། །བདག་ཉིད་ཆེན་པོའི་ཚུལ་འཛིན་
པས། །མཛའ་བོ་དམ་པས་བྱ་བ་གང་། །དེ་ནི་ཁྱོད་ཀྱིས་བདག་ལ་བྱས། །བཀུར་
སྟི་བགྱི་བའི་ཆོ་ག་འདིས། །ཁྱོད་ཀྱིས་བདག་ལ་གང་བསྟན་པ། །རྒྱལ་པོ་ཆེན་པོ་སུ་
ཡིས་སེམས། །དྲན་བཞིན་དམིགས་པར་མི་འགྱུར་མཆིས། །དགོས་པ་ལྟ་ཞིག་ཆེད་
ཆེ་ ཅི་ཞིག་མཆིས། ། རྒྱལ་པོ་ཆེན་པོ་ཁྱོད་ལ་བརྟེན་ཞིང་ལྟ། ། ཁྱོད་ནི་མགྲོན་ལ་
དགའ་ ཞིང་ ཡོན་ཏན་འདོད། ། འདི་ལྟར་གྱུར་པ་ངེས་ པར་ གོམས་ པ་ ཡིས། །
འབངས་ལ་ཕན་ཕྱིར་རྒྱལ་པོའི་ཚུལ་འཛིན་པ། ། དྲང་སྲོང་མཉམ་གཞག་དཀའ་
ཐུབ་འབད་པ་བཞིན། ། ཁྱོད་ཀྱི་ཡོན་ཏན་རང་གི་ངང་གིས་གནས། །རང་བཞིན་
དུལ་བ་ཁྱོད་ལྟ་ལགས་ཀྱང་མོད། །དེ་བས་བསྟོད་པར་འོས་པའི་ཡོན་ཏན་བདེ། །
འབྱུང་པོ་ངེས་པའི་གཅོང་རོང་མི་འདོད་དོ། །ཡོན་ཏན་སྐྱོན་གྱི་ཆོས་ཉིད་འདི་ཤེས་
ནས། །སེམས་ཡོད་སུ་ཞིག་མི་ཕན་ལམ་ངན་འགྲོ ། ། དཔའ་བས་ཡུལ་འཁོར་ཐོབ་
པར་མི་འགྱུར་ལ། །ནོར་དང་རྩོལ་ཕོད་ཐབས་ཀྱིས་དེ་མི་ཐོབ། །ཡོན་ཏན་མེད་ན་
ནོར་གོས་འབད་མི་ ཕན། ། རྒྱལ་པོ་ཡོན་ཏན་གྱིས་ནི་ཐོབ་པར་འགྱུར། ། ལྷ་ཡི་
དབང་པོའི་དཔལ་ཡང་ཡོན་ཏན་ལྟོས། ། ཡོན་ཏན་ཡོད་ན་རྒྱུད་ཀྱང་ རབ་ ཏུ་་་
འཕེལ། ། གྲགས་པ་རྣམས་ཀྱང་ཡོན་ཏན་ཉིད་ལས་འཕྲོ། །བདག་ཉིད་ཆེ་བའི་མཐུ་
ཡང་ཡོན་ཏན་གནས། །ཟླ་བའི་འོད་ལས་གསལ་བའི་ཡོན་ཏན་ནི། ། དགྲ་བོ་མི་
བཟད་དྲེགས་པས་སྣང་བ་དང༌། །འཁོན་སྙིང་ཡོད་ཅིང་ཕྲག་དོག་ཆེ་བ་དང༌། །
ཡིད་ནི་དང་ཞིང་རབ་ཏུ་མགུ་བར་བྱེད། ། རྒྱལ་པོ་དེ་ལྟར་དུལ་ལ་སོགས་པ་ཡི། །
ཡོན་ཏན་བཟང་ཞིང་ཆེ་བ་མ་ཉམས་པར། །རྒྱལ་ཕྲན་དྲེགས་པ་མཐུ་ཡིས་བཏུལ་
ནས་ནི། །ས་འདི་སྐྱོང་ལ་འབངས་ཀྱང་བསྐྱང་དུ་གསོལ། །འབངས་ལ་ཕན་
གདགས་རྒྱལ་པོའི་དོན་གྱི་མཆོག ། རྒྱལ་པོ་ཆོས་ལ་དགའ་བར་གྱུར་ན་ནི། །
ཚེ་རབས་གཉིས་ཀ་བདེ་བའི་ལམ་འདི་ཡིན། །རྒྱལ་པོའི་སྤྱོད་པ་བཞིན་དུ་འབངས་
ཀྱང་སྤྱོད། ། དེ་བས་ཆོས་བཞིན་ས་ལ་གནས་པ་སློབས། ། སུམ་ཅུ་རྩ་གསུམ་རྗེ་ཡང་
ཁྱོད་ལ་བསྲུང༌། ། ཁྱོད་ཀྱི་དྲུང་ན་བདེ་བར་གནས་གྱུར་ཀྱང་། །བདག་གི་གྲོགས་
161



མང་སྡུག་བསྔལ་འབོད་པ་བཞིན། །དེ་ནས་རྒྱལ་པོ་འཁོར་དང་བཅས་པ་དེའི་ཚིག་
དེ་ལ་མངོན་པར་དགའ་བར་གྱུར་ནས། བཀུར་སྟི་དང་ཚིག་སྙན་པར་སྨྲས་ཏེ།
ངང་པའི་གཙོ་བོ་དེ་གཉིས་སླར་བཀྱེས་སོ། །དེ་ནས་བྱང་ཆུབ་སེམས་དཔའ་སྟོན་གྱི་
ནམ་མཁའི་དཀྱིལ་རལ་གྲི་དྲི་མ་མེད་པ་ལྟར་སྔོ་ཞིང་དྭངས་ལ་མཛེས་པ་ལ་འཕུར་
ནས། 》 བཞིན་བཟང་དེའི་ཕྱི་བཞིན་དུ་འབྲང་བ་ནི། གཟུགས་བརྙན་དྲུང་ན་
འདུག་པ་དང་འདྲ་བར་བྱས་ཏེ། །ངང་པའི་ཚོགས་མང་པོའི་དྲུང་དུ་འོང་བ་དང༌།
མཐོང་མ་ཐག་ཏུ་རབ་ཏུ་དགའ་བ་དང་ལྡན་པར་བྱས་སོ། །དུས་དུས་དག་ཏུ་ངང་
པའི་རྒྱལ་པོ་དེ། །གཞན་ལ་སྙིང་བརྩེའི་ཕྱིར་ནི་རྒྱལ་པོ་ཡི། ། ཆེད་དུ་སོང་ནས་ཆོས་
ཀྱང་སྟོན་པར་བྱེད། །རྒྱལ་པོ་དེས་ནི་མཆོད་པ་གུས་པར་བྱས། །དེ་ལྟ་བས་ན་དམ་
པ་རྣམས་དུད་འགྲོར་ལྷུང་བའི་སྤྱོད་པ་ལ་ཡང་། སྐྱེས་བུ་དམ་པ་མ་ཡིན་པ་རྣམས་
ཀྱིས་རྗེས་སུ་མཐུན་པར་བྱ་བ་ཙམ་ཡང་མི་ནུས་ན། བདེ་འགྲོ་ལ་གནས་པ་རྣམས་
ལ་ལྟ་སྨོས་ཀྱང་ཅི་དགོས། དེ་ལྟར་ཚིག་སྙན་པ་ནི་གཉིས་ཀ་ལ་ཕན་པར་འགྱུར་བ་
ཡིན་ནོ། ། ཞེས་ཚིག་སྙན་པར་སྨྲ་བའི་ཡོན་ཏན་བསྔགས་ པ་ལ་ཡང་སྦྱར་བར་
བྱའོ། །དེ་ལྟར་དགེ་བའི་བཤེས་གཉེན་དང་ལྡན་པས་དོན་བསྒྲུབ་དཀའ་བ་ཡང་
གྲུབ་པར་གྱུར་ཏེ། ། ཞེས་དགེ་བའི་བཤེས་གཉེན་གྱི་ཡོན་ཏན་བསྔགས་པ་ལ་ཡང་
བརྗོད་པར་བྱའོ། ། གནས་བརྟན་ཀུན་དགའ་བོའི་སྔོན་གྱི་རིས་མཐུན་པ་ལ་ཡང་
བརྗོད་པར་བྱ་སྟེ། འདི་ལྟར་བྱང་ཆུབ་སེམས་དཔའ་དང་ལྷན་ཅིག་ཏུ་འགྲོགས་
ཏེ། ། ཡུན་རིང་པོར་བྱམས་པ་དང་རབ་ཏུ་གུས་པ་འབའ་ཞིག་བྱེད་པ་ཡིན་ནོ། །
ཞེས་བརྗོད་པར་བྱའོ། །ངང་པར་སྐྱེས་པའི་རབས་ཏེ་ཉི་ཤུ་གཉིས་པའོ། ། 《པ།
ལ|} 2
རབས་ཉེར་གསུམ་པ། བྱང་ཆུབ་སེམས་དཔའི་སྐྱེས་པའི་རབས། །
1:|:༈ བམ་པོ་བརྒྱད་པ། སྐྱེས་བུ་དམ་པ་རྣམས་ནི་ཕན་བཏགས་པ་ལ་དྲིན་དུ་
གཟོ་བ་དང་བཟོད་པ་ལ་གོམས་པས་རིམ་གྲོ་མ་བྱས་ཀྱང་སྔོན་ཕན་འདོགས་པ་ལ་
སྙིང་བརྩེ་བ་ལྷོད་པར་མི་འགྱུར་རོ། །དེ་ཡང་འདི་ལྟར་བཅོམ་ལྡན་འདས་འདི་སྔོན་
162



བྱང་ཆུབ་སེམས་པར་གྱུར་པའི་ཚེ། །ཀུན་ཏུ་རྒྱུ་བྱང་ཆུབ་ཅེས་བྱ་བར་གྲགས་སོ། །
དེ་ཁྱིམ་ན་གནས་བཞིན་དུ་འཇིག་རྟེན་པས་བསྔགས་ པའི་གནས་རྣམས་ཀྱི་གོ་་་
རིམས་ནི་རྒྱ་ཆེར་ཤེས།སྒྱུ་རྩལ་རྣམ་པ་སྣ་ཚོགས་ལ་ནི་མཁས་པར་བྱས། |:རེབ་
ཏུ་བྱུང་ནས་ཀྱང་འཇིག་རྟེན་ལ་ཕན་འདོགས་པར་བརྩོན་པས་ཆོས་ཀྱི་གཙུག་ལག་
རྣམས་ལ་ལྷག་པར་ཡང་བློ་ཞེན་པར་གྱུར་ཏེ། ། དེ་དག་ལ་སློབ་དཔོན་གྱི་གོ་འཕང་
ཐོབ་པར་གྱུར་ཏོ། ། དེ་བསོད་ནམས་དང་ལྡན་ཞིང་ཤེས་པ་རྒྱ་ཆེ་བ་དང་འཇིག་
རྟེན་གྱི་སྤྱོད་ཚུལ་ལ་མཁས་ པ་དང་ནན་ཏན་ཆེ་བའི་ཡོན་ཏན་དང་ལྡན་པས།
གང་དང་གང་དུ་སོང་བ་དེ་དང་དེར་མཁས་པ་རྣམས་དང་མཁས་པ་ལ་དགའ་བ་
རྣམས་དང་། ) | རྒྱལ་པོའི་བློན་པོ་རྣམས་དང༌། བྲམ་ཟེ་དང་། ཁྱིམ་བདག་
རྣམས་དང༌། གཞན་མུ་སྟེགས་ཅན་རྣམས་དང་། > རབ་ཏུ་བྱུང་བ་རྣམས་ཀྱིས་
བཀུར་སྟི་བྱ་ཞིང་དྲན་པར་བྱ་བར་གྱུར་ཏོ། ། བསོད་ནམས་གཞི་ལས་འབར་བའི་
ཡོན་ཏན་རྣམས། ། ནན་ཏན་བསྒྲུབ་པའི་བྱིན་གྱིས་དགའ་བར་གྱུར། ། དགྲ་ཡང་
རིང་གི་གྲགས་པ་བསྲུང་བའི་ཕྱིར། ། ལྷག་པར་བཀུར་སྟི་བྱེད་པ་ཉིད་དུ་གྱུར། ། དེ་
ནས་བདག་ཉིད་ཆེན་པོ་དེ་འཇིག་རྟེན་ལ་ཕན་བཏགས་པའི་ཕྱིར། ། གྲོང་དང་གྲོང་
ཁྱེར་དང་ལྗོངས་དང༌། ། གྲོང་རྡལ་དང་ཡུལ་འཁོར་དང་རྒྱལ་པོའི་ཕོ་བྲང་འཁོར་དུ་
རྒྱུ་ཞིང་སོང་སོང་བ་ལས། རྒྱལ་པོ་ཞིག་གི་ཡུལ་གྱི་འདབ་ཏུ་ཕྱིན་པར་གྱུར་ཏོ། །
དེའི་ཡོན་ཏན་གྱི་མཐུ་རྒྱ་ཆེན་པོ་དེས་ཐོས་ཤིང་དེ་རྒྱང་རིང་པོ་ནས་འོངས་པར་ཤེས་
ནས་ཡིད་རབ་ཏུ་དགའ་སྟེ། རང་གི་སྐྱེད་མོས་ཚལ་ཉམས་དགའ་བའི་ས་ཕྱོགས་
གཅིག་ཏུ་དེའི་གནས་བྱེད་དུ་བཅུག་གོ ། ། བསུ་བ་ལ་སོགས་པ་བཀུར་སྟི་ཆེར་བྱས་
ཏེ། དེ་རང་གི་ཡུལ་དུ་བཞག་ནས་སློབ་དཔོན་ལ་སློབ་མས་བྱ་བ་བཞིན་དུ་རིམ་གྲོ་
དང་བཀུར་སྟི་ཚུལ་བཞིན་དུ་བྱས་ཏེ་མཆོད་ཅིང་བཀུར་རོ། །ལོངས་སྤྱོད་ཡོན་ཏན་
ཕུན་སུམ་ཚོགས། །ཁྱིམ་དུ་རེ་བའི་མགྲོན་འོངས་ནས། །ཡོན་ཏན་ཅན་ལ་དགའ་
བ་རྣམས། །རབ་ཏུ་དགའ་ཞིང་སྤྲོ་བར་གྱུར། །བྱང་ཆུབ་སེམས་པས་ཀྱང་དེ་ལ་
ཆོས་ཀྱི་གཏམ་ཡིད་དུ་འོང་ཞིང་རྣ་བར་སྙན་པ་རྣམས་ཀྱིས་ཕན་པར་འགྱུར་བའི་
163



ལམ་བསྟན་པས་ཉི་མ་རེ་རེ་ཞིང་ཕན་འདོགས་པར་འགྱུར་རོ། ། གུས་པ་མེད་ལའང་
ཆོས་ལ་དགའ་བ་རྣམས། ། གཞན་ལ་སྙིང་བརྩེ་ ཕན་པའི་ཚིག་སྨྲ་ན། ། ཕན་པར་
འདོད་ཅིང་ཡོན་ཏན་དགའ་བ་ཡི། །སྐྱེ་བོ་སྣོད་གཙང་འདྲ་ལ་སྨོས་ཅི་དགོས། ། དེ་
ནས་རྒྱལ་པོ་དེའི་བློན་པོ་རྣམས་དང་མཁས་ པའི་ཐབས་ ཐོབ་པ་རྣམས་འཁོར་་་
ཚོགས་པའི་ནང་དུ། བྱང་ཆུབ་ སེམས་དཔའ་སེམས་དཔའ་ཆེན་པོ་ལ་རིམ་གྲོ་
ཆེར་བྱས་པ་དང༌། “ཡོན་ཏན་ཕུན་སུམ་ཚོགས་པ་ལ་ཕྲག་དོག་གི་སེམས་སྐྱེས་ནས་
མི་བཟོད་པར་གྱུར་ཏོ། ། རང་གི་ཡོན་ཏན་གྲགས་པ་ཁྱད་པར་ཅན། །འགྲོ་བ་མགུ་
བར་ནུས་པའི་མཐུ་ཅན་ལ། ། ཡོན་ཏན་བཅོས་མས་བཀུར་སྟི་ཐོབ་པ་རྣམས། །
ཕྲག་དོག་མེ་ནི་གོར་མ་ཆགས་པར་འབར། །དེ་ལ་གཙུག་ལག་གི་གཏམ་གྱིས་མངོན་
སུམ་དུ་ཟིལ་གྱིས་མནན་མི་ནུས་ཤིང༌།། རྒྱལ་པོ་ཆོས་ལ་བརྟེན་པའང་མ་བཟོད་
ནས། ཐབས་དེ་དག་གིས་རྒྱལ་པོ་བྱང་ཆུབ་སེམས་དཔའ་ལ་མི་དགའ་བར་གྱུར་
པ་བྱས་སོ། །ལྷ་ཀུན་ཏུ་རྒྱུ་བྱང་ཆུབ་ལ་ཐུགས་ཆེས་པར་མཛད་པར་མི་རིགས་སོ། །
གདོན་མི་ཟ་བར་འདི་ནི་ལྷ་ཡོན་ཏན་ལ་དགྱེས་པ་དང་ཆོས་ལ་ཕྱོགས་པར་འཚལ་
ནས། བརླག་པར་བགྱི་བའི་སླད་དུ་གཡོ་དང་བཅས་པའི་ཚིག་འཇམ་པོ་སྨྲ་ཞིང་
སྤྱོད་པའི་ཉམས་དྲོད་འཛིན་པ་ལགས་ཏེ་ཉི་འོག་གི་རྒྱལ་པོ་འགའ་ཞིག་གིས་བྱ་མ་རྟ་
བཏང་བར་ལགས་པར་གོར་མ་ཆགས་སོ། ། དེ་ལྟར་ཅི་མངོན་ཞེ་ན། འདི་ལྟར་
ཆོས་ཀྱི་བདག་ཉིད་ཅན་དུ་བགྱིས་ནས། ལྷའི་ཞལ་སྔ་ནས་ཅིག་ཁོ་ན་ཐུགས་རྗེ་ཆེ་
བ་དང༌། ངོ་ཚ་མཁྱེན་ཞིང་འཇམ་ངེས་ཅན་དུ་བསླབ་སྟེ་སྲིད་དང་འདོད་པ་དང་
མི་མཐུན་པ་རྒྱལ་རིགས་ཀྱི་ཆོས་མ་ཡིན་པ་སྙན་དངགས་དང་མི་མཐུན་པ། ཆོས་
ལ་སྐུལ་མ་འདེབས་ཤིང༌། ། སྙིང་རྗེ་དང་ལྡན་པ་བགྱི་བའི་དོན་དུ་བསྒྲུབ་ཅིང་ཆེད་
ཆེར་བགྱིས་ནས་ཐབས་ཀྱིས་བག་འབེབས་སོ། ། ཉི་འོག་གི་རྒྱལ་པོའི་ཕོ་ཉ་གཞན་
དག་དང་བཤེས་ཤིང་འོདྲུལ་ལ། འདི་ཉིད་ཀྱང་རྒྱལ་པོའི་གཙུག་ལག་གི་རྒྱུས་ལ་
མི་མཁས་པ་ཡང་མ་ལགས་ཏེ། དེ་བས་ན་བདག་ཅག་ནི་འདི་ལ་གློ་བ་མི་ཆེས་
སོ། །དེ་ནས་རྒྱལ་པོ་དེ་ལ་དབྱེན་གྱི་ཐབས་ཡང་དང་ཡང་དུ་ལན་དུ་མར་ཕན་པར་
164



འདོད་པ་བཞིན་དུ་མི་མང་པས་སྨྲས་པ་དང༌། ཎ་བྱང་ཆུབ་སེམས་དཔའ་ལ་ཡིད་མི་
ཆེས་པར་གྱུར་ཏེ་བྱམས་པ་དང་བཀུར་སྟི་ཆུང་ཞིང་སེམས་སྔོན་དང་མི་འདྲ་བར་
གྱུར་ཏོ། །འབྲུག་སྒྲ་དྲག་པོ་སེར་བ་འདྲ་བ་ཡི། །དབྱེན་གྱི་སེར་བ་རྡོ་རྗེ་འབབ་པ་
ནི། ། མིང་ཙམ་ཚོད་ཀྱིས་མཛའ་བ་བརྟན་པ་དག་། ཉམས་ཤིང་ཞིག་པར་མི་
འགྱུར་སུ་ཞིག་ཡོད། ། དེ་ནས་ རྒྱལ་ པོ་དེ་བྱང་ཆུབ་སེམས་དཔའ་དེ་ལ་བག་ མི་་
འབེབས་ཤིང་དགའ་དགའ་ལྟར་བྱེད་པ་བཏང་སྟེ་བཀུར་སྟི་ཆུང་བར་གྱུར་ནས།
སྔོན་བཞིན་དུ་རིམ་གྲོ་མི་བྱེད་པར་གྱུར་ཏོ། །བྱང་ཆུབ་སེམས་དཔའ་ཡང་སེམས་
གཙང་བས་རྒྱལ་པོ་རྣམས་འབངས་ཀྱི་བྱ་བ་མང་པོས་བློ་བྲེལ་ཏོ་སྙམ་ནས། དེ་
ལྟར་གྱུར་པ་ཡིད་ལ་ཡང་མི་བྱེད་ན། དེའི་འཁོར་འཁོད་པ་རྣམས་གུས་པ་དང་
རིམ་གྲོ་བྱེད་པ་ལ་གཡེལ་བར་གྱུར་པ་མཐོང་བ་དང་། རྒྱལ་པོ་ཐུགས་མ་དགྱེས་
པར་གྱུར་པ་ཤེས་ནས། ཀུན་ཏུ་རྒྱུའི་ཡོ་བྱད་དབྱུག་པ་གསུམ་དང་རིལ་བ་སྤྱི་
བླུགས་ལ་སོགས་པ་ཁྱེར་ཏེ་འགྲོ་བར་ཆས་སོ། ། དེ་ལྟར་གྱུར་པ་རྒྱལ་པོ་དེས་ཐོས་
ནས་ད་དུང་འཁོན་བྱུང་བ་ཉིད་དུ་ཡང་མ་གྱུར་པས། དེས་ཤིང་དུལ་བའི་ཚུལ་
བསྟན་ཏེ། དེའི་དྲུང་དུ་སོང་ནས་རྟབ་རྟབ་པོར་གྱུར་པ་འདྲ་བར་བྱས་ཏེ་སླར་
ལོག་པར་འདོད་བཞིན་དུ་སྨྲས་པ། ཅི་ཕྱིར་འདི་ལྟར་འཕྲལ་དུ་བདག་བོར་ཏེ། །
ཁྱོད་ནི་འགྲོ་བར་ཆས་པ་བཞིན་དུ་སེམས། །ནོངས་པར་དོགས་པ་འགའ་ཞིག་
འབྱུང་པའི་གཞི། །བདག་གི་ནོངས་པ་ཁྱོད་ཀྱིས་མཐོང་ངམ་ཅི། ། དེ་ནས་བྱང་
ཆུབ་སེམས་པས་དེ་ལ་སྨྲས་པ། བདག་ནི་འཕྲལ་ལ་འདི་ལྟར་མི་མཆི་ཞིང་། །
བཀུར་སྟི་ཆུང་བ་ཙམ་གྱིས་ཁྲོས་མ་ལགས། །ཁྱོད་ནི་ཆོས་ཀྱི་སྣོད་དུ་མ་གྱུར་ཅིང༌། །
གཡོ་དང་བཅས་པས་འདི་ནས་བདག་ནི་ཆ། །དེ་ནས་རྒྱལ་པོ་དེས་ཁྱི་གནང་ཆེན་
ཞིག་ཁྲོས་ཤིང་ཟུག་སྟེ་སོ་གཙིགས་ནས་དེར་ཟར་འོངས་པ་བསྟན་ནས་ཡང་སྨྲས་པ།
རྒྱལ་པོ་ཆེན་པོ་མི་མ་ལགས་པ་འདིས་མཆེ་བཞི་བགྱིས་པ་གཟིགས་སུ་གསོལ། །ཁྱི་
འདི་སྔོན་ནི་ཁྱོད་ཀྱི་རྗེས་འབྲང་ཞིང༌། ། བདག་ལ་རབ་ ཏུ་འདྲིས་པར་བགྱིས་པ་
ལས། །མཛད་སྟངས་གསང་བར་ཤེས་པར་མ་གྱུར་ནས། །ཟུགས་ཤིང་ཟ་བས་ཁྱོད་
165



ཀྱི་དགོངས་པ་བསྟན། །བདག་ལ་མ་གུས་རྩུབ་པ་ཅུང་ཟད་ཅིག། ཁྱོད་ལས་ངེས་
པར་འདི་ཡིས་ཐོས་ལགས་གྲང༌། །དེ་བས་འདིས་ཀྱང་རྗེས་སུ་འབྲང་བར་གྱུར། །
འཁོར་རྣམས་སྤྱོད་པ་ཁྱོད་ནི་དགྱེས་པར་བགྱིད། །དེ་ནས་རྒྱལ་བོ་དེ་བརྟགས་པ་ལ་
བབ་པ་དང་ངོ་ཚ་བས་མགོ་སྨད་དེ་འདིའི་བློ་རྣོ་བ་དེས་སེམས་མི་དགའི་བར་གྱུར་
ཏེ )།ང་ནི་གཡོ་བྱ་བའི་དུས་ལ་མ་བབ་བོ་སྙམ་ནས། བྱང་ཆུབ་སེམས་དཔའ་ལ་
ཕྱག་འཚལ་ཏེ་སྨྲས་པ། ཁྱོད་ལས་གླེང་ནས་བཀའ་མཆིད་འདི་ལྟ་བུ། ། བདག་
ཅག་ཚོགས་པའི་ནང་དུ་བགྱིས་ཀྱང་མད།དགོས་པའི་དབང་གིས་བདག་གིས་
ཡོལ་བར་བོར། །དེ་བས་བཟོད་པར་མཛོད་ལ་མ་བཞུད་བཞུགས། ། བྱང་ཆུབ་
སེམས་པས་སྨྲས་པ། བདག་ནི་བཀུར་སྟི་ཆུང་བའི་ཕྱིར་མི་བཟོད་དེ་མཆི་བ་མ་
ལགས་ཀྱི་རྒྱལ་པོ་ཆེན་པོ་ད་ནི་མཆི་བའི་དུས་ལགས་པའི་སླད་དུ་མཆིས་སོ། །ཁྱོད་
ཀྱིས་གཟིགས་སུ་གསོལ། བཀུར་སྟི་ཅུང་ཟད་བྲི་བར་གྱུར་པའི་ཚེ། །བདག་རང་
ལངས་ཏེ་སོང་བར་མ་གྱུར་ན། ། ཕོངས་ཤིག་འདུག་པ་ངན་ཞིང་བྱིས་པའི་ཆོས། །
མ་བལྟས་ན་ནི་སླད་ཀྱིས་བསྐྱོད་པར་འགྱུར། ། དེ་བས་ན་ནི་མཆི་བའི་དུས་ལ་་
བབ། །མི་དགའ་བཞིན་དུ་མཆིས་སུ་ག་ལ་རུང་། །ལན་ཅིག་ཙམ་གྱིས་སྨྲ་བབ་གྱུར་
པ་ཡིས། ། སྔོན་ཆད་ཕན་བཏགས་པ་ ཡང་ག་ལ་སྙམ། །བྱམས་པའི་རློན་མེད་”་
བརྟེན་དུ་མི་རུང་སྟེ། ། ཁྲོན་པ་སྐམ་པོ་ཆུ་འདོད་མི་བསྟེན་བཞིན། ། དེ་ལ་རབ་ཏུ་
བསྒྲིམས་ཏེ་དོན་བསྒྲུབ་ཀྱང་། །དེ་དོན་ཆུང་ཞིང་རྙོག་པ་ཅན་དུ་གྱུར། ། བདེ་བ་
འདོད་ཅིང་ཉོན་མོངས་མི་འདོད་པས། ། མཚོ་ཆེན་སྟོན་ཀའི་ཆུ་གཙང་འདྲ་བ་
ནི། །རབ་ཏུ་དྭངས་པ་ཉིད་ལ་བརྟེན་པར་རིགས། ། ཚུལ་འདི་འཇིག་རྟེན་དག་ན་
གསལ་བར་གྲགས། ། གུས་པར་བྱེད་ཀྱང་གཞན་དུ་ཕྱོགས་ པ་དང༌། ། གཞན་དུ་
ཕྱོགས་ཀྱང་ཞུམ་པས་དེ་ལ་ལྟ། །སྔོན་ཆད་ཕན་བཏགས་དྲིན་དུ་མི་གཟོ་བ། །མི་ཡི་
གཟུགས་དེ་ཅི་ལགས་གཏོལ་མ་མཆིས། ། མ་བརྟེན་པ་དང་རབ་ཏུ་བརྟེན་དྲགས་
དང་། །བསླང་བ་དྲགས་ན་བྱམས་པ་མེད་པར་འགྱུར། །དེ་བས་གནས་པའི་སྐྱོན་
ལ་མཛའ་བའི་མཇུག་འདི་ནི། །བསྲུང་བར་འཚལ་གྱིས་བདག་ནི་རེ་ཞིག་མཆིས། །
166



རྒྱལ་པོས་སྨྲས་པ། ༽ (གལ་ཏེ་ཁྱོད་མི་འགྲོར་མི་བཏུབ་ཡང་། །ང་ལ་སེམས་ནས་ད་
རུང་སླར་ཡང་འདིར་བྱོན་ཅིང་བདག་སྤྱན་རས་ཀྱིས་བཙལ་བར་རིགས་སོ། ། ཧ་
ཅང་མ་བརྟེན་པ་ལས་འཁོན་བྱུང་བ་མི་རིགས་སོ། །བྱང་ཆུབ་སེམས་པས་སྨྲས་པ།
རྒྱལ་པོ་ཆེན་པོ་འཇིག་རྟེན་གནས་པ་འདི་དག་ནི་བར་ཆད་མང་ལ་གནོད་པ་དང་
དགྲ་མང་བས་གདོན་མི་འཚལ་བར་མཆིའོ་ཞེས་མཆིད་ཀྱིས་འཚལ་དུ་མི་རུང་ངོ་། །
གལ་ཏེ་མཆི་བའི་སྐབས་དང་ལྡན་ན་ཁྱེད་ཀྱི་ཞལ་ལྟའོ་ཞེས་བདག་ཉིད་ཆེན་པོ་དེས།
རྒྱལ་པོ་དེ་ལ་ཚིག་འཇམ་པོས་དགའ་བར་བྱས་ནས། རྒྱལ་པོ་དེས་བཀུར་སྟི་བྱས་
ཏེ། དེའི་ཡུལ་ལས་བྱུང་སྟེ་སོང་ངོ་། ། དེ་ཁྱིམ་པ་དང་བརྟེན་པ་དེས། སེམས་
མི་བདེ་བར་གྱུར་ནས་དགོན་པའི་གནས་ཤིག་ཏུ་གནས་ཏེ་བློ་བསམ་གཏན་ལ་
བརྩོན་པར་དེ་ན་གནས་པ་ལས། རིང་པོར་མ་ལོན་པར་བསམ་གཏན་བཞི་དང་།
མངོན་པར་ཤེས་པ་ལྔ་ཐོབ་པར་གྱུར་ཏོ། །རབ་ཏུ་ཞི་བའི་བདེ་བའི་རོ་མྱོང་བ་དེས་
རྒྱལ་པོ་ལ་སྙིང་བརྩེ་བའི་དྲན་པ་བྱུང་བར་གྱུར་པ་ནི། རྒྱལ་པོ་དེ་ད་ལྟ་ཇི་ལྟར་
འདུག་སྙམ་པ་དང༌། དེ་ནས་དེས་འདི་ལྟར་བློན་པོ་དེ་དག་གིས་ལྟ་བ་གང་ལ་
ཆགས་པ་དེ་དག་ལ་ལྟར་བཅུག་པ་མཐོང་ངོ་། །དེ་ལ་བློན་པོ་ལ་ལས་ནི་རྒྱུ་བརྟགས་
མི་བཟོད་པའི་དཔེ་རྣམས་ཀྱིས་རྒྱུ་མེད་པའི་ལྟ་བ་ལས་དྲངས་སོ། ། པདྨའི་སྡོང་པོ་
ལོ་མ་མེ་ཏོག་སྙིང་པོ་དང་། །ཁ་དོག་དབྱིབས་དང་འཇིམ་ལ་སོགས་པའི་རྒྱུ་ནི་
གང་། །བྱ་ཡི་འདབ་མ་སྣ་ཚོགས་རིས་སུ་བྲིས་པ་སུ། །འགྲོ་བ་འདི་དག་ངོ་བོ་ཉིད་
ཀྱིས་དེ་བཞིན་ངེས། །ཁ་ཅིག་ནི་དབང་ཕྱུག་གི་བློས་སྦྱར་བ་རྒྱུ་ཡིན་པར་སྟོན་ཏེ།
འདི་དག་ཐམས་ཅད་རྒྱུ་མེད་བྱུང་བར་མི་རིགས་ཏེ། །འདི་ལ་ཀུན་ཏུ་བདག་པོ།
མཐའ་ཡས་གཅིག་ཅིག་ཡོད། །སྣ་ཚོགས་འདི་དག་རང་དགར་བྱེད་པ་ངེས་པར་
ཡོད། །འཇིག་རྟེན་བྱས་ན་ཕྱིས་ཀྱང་མཉམ་དུ་མེད་པར་བྱེད། ། ཡང་ལ་ལས་ནི་
བདེ་དང་མི་བདེ་བ་འདི་དག་ཐམས་ཅད་སྔོན་གྱི་ལས་ཀྱིས་བྱས་ཀྱི་འབད་པའི་
མཐུས་བྱས་པ་མ་ཡིན་ནོ་ཞེས་དེ་ལ་དེ་ལྟར་འཛིན་དུ་བཅུག་གོ། ། དངོས་པོ་མཐའ་
ཡས་ སོ་སོར་གནས་པ་མང་པོ་རྣམས། །གཅིག་པུས་དུས་གཅིག་ཏུ་ནི་ཇི་ལྟར་བྱ།
167



བར་ནུས། །བདེ་བར་བྱེད་ལའང་མཁས་པ་སྡུག་བསྔལ་མྱོང་བར་འགྱུར། །དེ་བས་
འདི་དག་ཐམས་ཅད་སྔོན་གྱི་ལས་ལས་གྱུར། ། གཞན་དག་ནི་ཆད་པར་ལྟ་བའི་
གཏམ་གྱིས་དེ་འདོད་པའི་ལོངས་སྤྱོད་བྱེད་དུ་གཞུག་པའི་ཕྱིར་སྨྲས་པ། རྣམ་པ་
སྣ་ཚོགས་ཁ་དོག་ཡོན་ཏན་ལྡན་པའི་ཤིང༌། །ལས་ཀྱིས་བྱས་པ་མ་ཡིན་འོན་ཀྱང་
འབྱུང་བར་འགྱུར། །ཆུད་གསན་རྣམས་ཀྱང་སླར་ནི་དེ་བཞིན་སྐྱེ་མི་འགྱུར། །
འཇིག་རྟེན་དེ་དང་འདྲ་བར་བདེ་ལ་གཞོལ་བར་མཛོད། །ཁ་ཅིག་ནི་དེ་ལ་རྒྱལ་
རིགས་ཀྱི་གཙུག་ལག་ལས་འབྱུང་བ་གཡོ་དང་དགྲ་ཐབས་དང་འབྲེལ་པ། སྙིང་
རྗེ་མེད་ཅིང་སྐྱོན་དང་བཅས་པ་ཆོས་དང་འགལ་བ་ལ། འདི་ནི་རྒྱལ་པོའི་ཆོས་
ལགས་སོ་ཞེས་སྟོན་ཏོ། །བརྟེན་པའི་མི་རྣམས་ལ་ནི་གྲིབ་མའི་ལྗོན་ཤིང་བཞིན། །
དེ་དག་ཇི་སྲིད་དགོས་པའི་དུས་ལ་མ་བབ་པ། ། དེ་སྲིད་བྱས་པ་གཟོ་བས་རང་གི་
གྲགས་པ་བསྲུང༌། །དགོས་པ་བྱུང་ན་མཆོད་སྦྱིན་ཕྱུགས་བཞིན་དེ་དག་སྤྱད། །དེ་
ལྟར་བློན་པོ་དེ་དག་གིས་རྒྱལ་པོ་དེ་ལྟ་བ་ངན་པའི་ལམ་དེ་དང་དེ་དག་ཏུ་དྲངས་
པར་གྱུར་ཏོ། ། དེ་ནས་བྱང་ཆུབ་ སེམས་པས་རྒྱལ་པོ་དེ་སྐྱེ་བོ་སྡིག་པ་ཅན་དག་
བརྟེན་ཅིང་བློ་གཞན་གྱི་དྲིང་ལ་འཇོག་པས་ལྟ་བ་ངན་པའི་གཡང་སར་ལྷུང་དུ་ཉེ་
བར་དོགས་ནས་དེ་ལ་སྙིང་བརྩེ་བར་གྱུར་ནས་དེ་ལས་བཟློག་པའི་ཐབས་བསམས་
པ། ཡོན་ཏན་གོམས་པས་དགེ་བ་རྣམས། ། ལེགས་པར་བྱས་ པ་ སེམས་ལ་ས་
གནས། །པདྨའི་འདབ་ལས་ཆུ་བོ་བཞིན། ། ཉེས་པར་བྱས་པ་མི་ཆགས་སོ། །དེ་
ནས་བྱང་ཆུབ་ སེམས་པས་བསམས་པ། ད་ནི་དེའི་དུས་ལ་བབ་བོ་ སྙམ་ནས།
རང་གི་དཀའ་ཐུབ་ཀྱི་གནས་སུ་སྤྲེའུ་ཆེན་པོ་ཞིག་མངོན་པར་སྤྲུལ་ནས། །རྫུ་
འཕྲུལ་གྱི་མཐུས་དེའི་པགས་པ་བཤུས་ཏེ། གཞན་མི་སྣང་བར་བྱས་ནས། དེས་
སྤྲེའུའི་པགས་པ་ཆེན་པོ་སྤྲུལ་པ་དེ་གྱོན་ནས་རྒྱལ་པོའི་ཕོ་བྲང་གི་སྒོར་ཕྱིན་པ་དང༌།
ཆབ་སྒོ་བས་ཀྱང་སྐྲུན་ནས། ། རྒྱལ་པོའི་འཁོར་ཚོགས་པ་གོ་རིམས་བཞིན་དུ་མི་
འཁྲུག་པར་འཁོད་པའི་མཐའ་ནི་མཚོན་ཆ་ཐོགས་པ་རྣམས་ཀྱིས་བསྐོར། བློན་པོ་
དང༌། བྲམ་ཟེ་དང༌། ཕོ་ཉ་དང་། ནང་མི་གཙོ་བོ་རྣམས་ཀྱིས་ནི་གང༌། སྐྱེ་
168



བོ་རྣམས་ཀྱི་ཆས་ནི་བརྟན་ཞིང་དུལ་ལ་རྒྱ་ཆེ། ཆབ་སྒོ་ཆེན་པོའི་སྒོ་བ་རལ་གྲི་
དང་དབྱུག་པ་ཐོགས་པ་རྣམས་ཀྱིས་ནི་བསྲུང་། མིའི་བདག་པོ་ནི་སེང་གེའི་ཁྲི་ལ་
འདུག་པར་འོངས་སོ། རྒྱལ་པོ་དེས་ཀྱང་བསུབ་ལ་སོགས་པ་མགྲོན་འོངས་པའི་
བཀུར་སྟི་བྱ་བ་དང་སྙན་པར་སྨྲ་བ་གདན་བཏིང་བ་བྱས་ནས། སྤྲེའུའི་པགས་པ་
གྱོན་པ་ངོ་མཚར་ཆེར་བཟུང་ནས་དྲིས་པ། །འཕགས་པ་ལ་སྤྲེའུའི་པགས་པ་འདི་
ཕུལ་བས་བདག་ཉིད་ལ་ཕན་པ་ཆེན་པོ་བཏགས་པ་སུ་ཞིག་ལགས། | བྱང་ཆུབ་
སེམས་པས་སྨྲས་པ། རྒྱལ་པོ་ཆེན་པོ་འདི་ནི་བདག་ཉིད་ཀྱིས་རྙེད་ཀྱི་གཞན་སུས་
ཀྱང་མ་འཚལ་ཏོ། ། ས་གཞི་རང་བཞིན་གྱིས་མཁྲང་བ་ལ། རྩྭ་ཀུ་ཤ་དང་རྩྭ་ཙམ་
བཏིང་བ་ལ་མཆིས་ཤིང་ཉལ་བས་གདུངས་ན། ཆོས་ཀྱི་ཆོ་ག་བདེ་བླག་ཏུ་བགྱི་བ་
རྔོ་མི་ཐོགས་ལ། སྤྲེའུ་ཆེན་པོ་འདི་ཡང་དཀའ་ཐུབ་ཀྱི་ནགས་ན་མཆིས་པ་བདག་
གིས་མཐོང་ནས། འདི་ལ་བདག་གིས་བསམས་པ། བདག་གིས་ཆོས་སྤྱོད་པའི་
ཡོ་བྱད་སྤྲེའུ་འདིའི་པགས་པ་རྙེད་དོ་སྙམ་མོ། །འདི་ལ་འདུག་གམ་ཉལ་ན་ཆོས་
ཀྱང་འགྲུབ་ནུས་ལ། རྒྱལ་པོའི་མལ་སྟན་བཟང་པོ་ལ་མ་ཆགས་པར་ཡང་རང་གི་
ཆོས་ཀྱི་ཆོ་ག་བསྒྲུབ་ཏུ་རུང་ངོ་སྙམ་ནས། བདག་གིས་དེའི་པགས་པ་བཅང་སྟེ་དེ་
ཡང་མ་མཆིས་པར་བགྱིས་སོ། །དེ་སྐད་ཟེར་བ་ཐོས་ནས། རྒྱལ་པོ་དེས་དུལ་ཞིང་
དེས་པའི་ཚུལ་བཟུང་སྟེ། བྱང་ཆུབ་སེམས་དཔའ་ལ་ཅི་ཡང་སླར་མ་སྨྲས་སོ། །དེ་
ངོ་ཚ་བར་གྱུར་ནས་ཅུང་ཞིག་མགོ་སྨད་དེ་འདུག་གོ། དེ་ནས་བློན་པོ་དེ་དག་སྔོན་
ཡང་སེམས་དཔའ་ཆེན་པོ་དེ་ལ་སེམས་མི་བཟོད་ཅིང་སྨྲ་བའི་སྐབས་རྙེད་པས་
འཛུམ་དམུལ་ཏེ་མདངས་ཕྱུང་ནས་རྒྱལ་པོ་ལ་བལྟས་ནས།། བྱང་ཆུབ་སེམས་
དཔའ་དེ་བསྟན་ཏེ་སྨྲས་པ། ཨེ་མ་ཧོ། ཚོ ཁྱོད་ཀྱི་ཆོས་ལ་རྗེས་སུ་དགའ་བས་བློ་ལ་
ལྟོས། །ཨེ་མ་ཧོ། རྩོལ་ཕོད་པའི་མཐུ་ཆེ་ཞིང་བརྟན་ཀྱང་དཀའ་ཐུབ་ཀྱི་ནགས་ན་
འདུག་བཞིན་དུ།། གཅིག་པུས་དཀའ་ཐུབ་སྤྱོད་ཅིང་ལུས་ཉམ་ཆུང་ཡང་།། སྤྲེའུ་
ཆེན་པོ་འདི་ལྟ་བུ་གསོད་པ་ངོ་མཚར་ཆེའོ། །དཀའ་ཐུབ་གྲུབ་པར་གྱུར་ཅིག དེ་
ནས་བྱང་ཆུབ་སེམས་པས་མ་ཁྲོས་པོར་སྨྲས་པ། ཁྱོད་རང་གི་ལྟ་བ་བཟང་པོ་ལ་མི་
169



ལྟོ་བར་འདི་ལྟར་བདག་སྨད་པར་མི་རིགས་སོ། །འདིས་མཁས་པའི་གྲགས་པ་ཕྱིན་
པར་མི་འགྱུར་རོ། ། ཚེ་དང་ལྡན་པ་དག་གཟིགས་ སུ་ གསོལ། ། བདག་གི་ལྟ་ལ་
གནོད་པའི་ཚིག། གང་གིས་གཞན་ལ་གནོད་བྱེད་པ། །དེ་ནི་བདག་ལ་གནོད་པ་
ཡིས། ། གཞན་གྱིས་མི་སྙན་སྒྲོགས་པར་འདོད། །དེ་ལྟར་བདག་ཉིད་ཆེན་པོ་དེས་
བློན་པོ་དེ་དག་ལ་སྤྱིར་སྨྲས་པ། སོ་སོར་སྨྲ་བར་འདོད་ནས་བློན་པོ་རྒྱུ་མེད་པར་
སྨྲ་བ་དེ་ལ་སྨྲས་པ། འགྲོ་བའི་ངོ་བོ་ཉིད་ཀྱིས་དེ་བཞིན་ཉིད་ཟེར་ན། ། གལ་ཏེ་དེ་
ལྟར་བདེན་ན་བདག་ལ་ཅི་ཞིག་སྨད། །སྤྲེའུ་ངོ་བོ་ཉིད་ཀྱིས་ཤི་བར་གྱུར་པ་ལ། །
བདག་ལ་ཅི་ཕྱིར་སྡིག་འགྱུར་བསད་དུ་མ་ཟད་དམ། །དེ་སྟེ་དེ་བསད་བདག་ལ་
སྡིག་ཏུ་གྱུར་ན་ནི། །འོ་ན་འདི་ནི་རྒྱུ་ལས་གྱུར་པར་གྲུབ་པར་འགྱུར། །དེ་བས་རྒྱུ་
མེད་སྨྲ་བ་འདི་ནི་དོར་བར་རིགས། །འདིར་ནི་དེ་སྐད་སྨྲ་བ་ཁྱོད་ལ་མི་རིགས་
འགྱུར། །གལ་ཏེ་པདྨའི་སྡོང་བུ་སྐྱེས་ལ་སོགས་འདྲ་ན། །འོ་ན་རྟག་ཏུ་རྒྱུ་མེད་པར་
ཡང་ཅིར་མི་འབྱུང༌། །ཆུ་ལ་སོགས་དང་ས་བོན་དག་གིས་དེ་བྱས་ངེས། ། དེ་དག་
ཡོད་ན་སྐྱེ་ལ་མེད་ན་མི་སྐྱེའོ། །གཞན་ཡང་ཚེ་དང་ལྡན་པ་དག་རེ་ཞིག་ལེགས་པར་
རྟོགས་ཤིག 1:| གཏན་ཚིགས་བཅས་པ་རྒྱུ་མེད་ཟེར་བ་ནི། ། བདག་ཉིད་ཀྱིས་ནི་
ཁས་འཆེས་ སུན་ཕྱུང་ངོ༌། །དེ་སྟེ་གཏན་ཚིགས་བསྟན་པར་མི་འདོད་ན། །ཁས་
འཆེས་ཙམ་གྱིས་འདི་ལ་ཅི་ཞིག་ཕན། ། གང་ཞིག་ཁ་ཅིག་ཏུ་ནི་རྒྱུ་རྐྱེན་མ་མཐོང་
བས། །དེ་ཉིད་ཀྱིས་ནི་ཐམས་ཅད་རྒྱུ་མེད་སྨྲ་ན་ནི། །དེ་དག་རྒྱུ་དང་བཅས་པར་
མངོན་སུམ་མཐོང་བཞིན་དུ། ། དེ་ལ་སྡང་བས་འགལ་བའི་ཚིག་ངན་སྨྲ་བར་ས་
འགྱུར། །གལ་ཏེ་གང་ནའང་རྒྱུ་ནི་ཡོད་པར་མ་མཐོང་ན། །དེ་ནི་མེད་ཅེས་ངེས་
པར་ཅི་ལྟར་སྨྲ་བར་འགྱུར། ། ཉི་མ་ནུབ་ཚེ་ཉི་མའི་དཀྱིལ་འཁོར་དྲི་མེད་བཞིན། །
ཡོད་བཞིན་དུ་ཡང་རྒྱུ་རྐྱེན་གཞན་གྱིས་མི་སྣང་མོད། །གཞན་ཡང་ཁྱེད་ཅག་ཡིད་དུ་
འོང་བའི་ཡུལ་ནི་བདེ་བར་འདོད་ཕྱིར་བརྟེན། ། དེ་དང་འགལ་བ་དག་ནི་བརྟེན་
པར་ཡོང་མི་འདོད། ། དེ་ཡི་ཕྱིར་ཡང་རྒྱལ་པོ་དག་ལ་བརྟེན་པར་བྱེད། །རྒྱུ་ཡང་
ཡོད་པ་མ་ཡིན་ཞེས་ནི་རྟག་ཏུ་སྨྲ། །གལ་ཏེ་དངོས་རྣམས་དེ་ལྟར་ཡིན། །རྒྱུ་ཡང་
170



ཡོད་པར་མ་མཐོང་ན། ། རྒྱུ་མེད་མཐོང་ན་སྤྲེའུ་བསད་པ། །བདག་ལ་སྨད་དུ་ཅི་
ཞིག་ཡོད། །དེ་ལྟར་བདག་ཉིད་ཆེན་པོ་དེས་རྒྱུ་མེད་པར་སྨྲ་བ་དེ་གསལ་བ་རྣམས་
ཀྱིས་སྤོབས་པ་མེད་པར་བྱས་ནས། དབང་ཕྱུག་རྒྱུར་སྨྲ་བ་དེ་ལ་བོས་ཏེ་སྨྲས་པ།
ཆོས་དང་ལྡན་པ་དག་གིས་ཀྱང་། བདག་དེ་ལྟར་སྨད་པར་མི་རིགས་སོ། །ཐམས་
ཅད་ཀྱི་རྒྱུ་དབང་ཕྱུག་གིས་བྱེད་པར་ཁྱེད་འདོད་ན་ལྟོས་ཤིག གལ་ཏེ་ཐམས་
ཅད་དབང་ཕྱུག་བྱེད་ན་ནི། ། འོ་ན་སྤྲེའུ་དེ་དེ་ཉིད་ཀྱིས་བསད་པས། ། ཁྱེད་ནི་
བདག་ལ་ཅི་ཕྱིར་སེམས་མི་དགའ། །གཞན་གྱི་ཉེས་པ་བདག་ལ་ཅི་ཕྱིར་བསྒོ། །དེ་
ན་སྤྲེའུ་ཆེན་པོ་དེ་ཤི་བ། །དེ་ཡི་སྙིང་རྗེ་བལྟས་ཏེ་མ་བསད་ན། །འགྲོ་བའི་རྒྱུ་ནི་
དབང་ཕྱུག་ཡིན་ཞེས་སུ། ། ཁྱེད་ཅག་ཅི་ཕྱིར་རྒྱ་ཆེར་སྒྲོགས་པར་བྱེད། །ཀྱེ་བཟང་
པོ་གཞན་ཡང་ཐམས་ཅད་དབང་ཕྱུག་གིས་བྱས་པར་ལྟ་ན། དབང་ཕྱུག་ལ་ནི་རེ་
བ་ཡིས། །ཅི་ཕྱིར་ཕྱག་ལ་སོགས་པ་འཚལ། ། ཁྱོད་ཀྱི་དེ་ནི་རང་བྱུང་སྟེ། ། གང་
གིས་བྱིས་པ་དེ་ལོས་ཡིན། ། མཆོད་སྦྱིན་ཁྱོད་ཀྱིས་གང་བྱས་པ། ་དེ་ནི་མི་བྱེད་མ་
ཡིན་ཏེ།། བདག་ཉིད་འབྱོར་པ་ཐོབ་པའི་ཕྱིར།། གང་བྱེད་དེ་ཉིད་བྱེད་པ་པོ། །
སྡིག་པ་ཆེན་པོ་མ་ལུས་པ། ། གལ་ཏེ་དབང་ཕྱུག་བྱེད་ན་ནི། །དེ་ལ་གུས་པར་བྱེད་
པ་དག། % ཡོན་ ཏན་ ཅི་ཞིག་མཐོང་ནས་བྱེད། ། སྡིག་པས་འཇིགས་ན་དེ་དག་
ཀུན། །གལ་ཏེ་དེ་ནི་མི་བྱེད་ན། །ཐམས་ཅད་དབང་ཕྱུག་གིས་བྱས་ཞེས། །དེ་བས་
སྨྲ་བར་མི་རིགས་སོ། ། དེ་ཡང་དབང་ཕྱུག་ཉིད་དུ་གྱུར་པ་ནི། །ཆོས་སམ་གཞན་
ནས་འགྱུར་གྲང་ན། །གལ་ཏེ་ཆོས་ལས་གྱུར་ན་ནི། །དེ་ཡི་སྔོན་རོལ་དབང་ཕྱུག་
མིན། ། གང་དག་གཞན་གྱིས་བྱས་གྱུར་པ། ། དེ་ནི་བྲན་དུ་གྱུར་པ་ཉིད། ། དབང་
ཕྱུག་དེ་ནི་ཅི་ཡི་ཕྱིར། །རྒྱུ་ཡིས་བྱས་པར་མ་གྱུར་ཀྱེ། །དེ་ལྟར་གྱུར་ཀྱང་གུས་ཤིང་
ཆགས། །རིགས་དང་མི་རིགས་པ་དོར་ནས། །གལ་ཏེ་འགྲོ་བ་མ་ལུས་པ་ཡི་རྒྱུར། །
དབང་ཕྱུག་ཆེན་པོ་ཉིད་དུ་ཁྱོད་འདོད་ན། །དབང་པོས་སྤྲེའུའི་རྒྱལ་པོ་བསད་པའི་
སྐྱོན། །བདག་ལ་སྐུར་པ་བཏབ་པ་མི་རིགས་སོ། །དེ་ལྟར་བདག་ཉིད་ཆེན་པོ་དེས་
དབང་ཕྱུག་རྒྱུར་སྨྲ་བ་དེ་ལ་གཏན་ཚིགས་བཟང་པོ་རྣམས་ཀྱིས་ཤགས་མེད་པར་
171



བྱས་ནས། སྔོན་གྱི་ལས་ཀྱིས་བྱས་པ་སྨྲ་བ་དེ་ལ་བོས་ཏེ་སྔོན་དུ་ལྟར་བཅུག་ནས་
སྨྲས་པ་ནི། ཁྱེད་རྣམས་ཀྱང་བདག་ལ སྨོད་པ་ལེགས་པ་མ་ཡིན་ནོ། །འདི་དག་
ཐམས་ཅད་སྔོན་གྱི་ལས་གྱིས་བྱས་སོ་ཞེས་ང་རྒྱལ་སྐྱེ་བ་དེའི་ཕྱིར་ཁྱེད་ལ་སྨྲའོ། །
གལ་ཏེ་ཐམས་ཅད་སྔོན་གྱི་ལས་ཀྱིས་བྱས་ན་ནི། །དེ་བས་སྤྲེའུ་འདི་བདག་གིས་
བསད་པ་ཉེས་པ་མེད། ། སྔོན་གྱི་ལས་ཀྱིས་དགོན་པ་མེས་ཚིག་གྱུར་པ་ལས། །གང་
ཕྱིར་བདག་ལ་སྨད་པའི་སྡིག་པ་ཅི་ཞིག་ཡོད། །དེ་སྟེ་བདག་གིས་སྤྲེའུ་བསད་སྡིག་
ཡོད་ན། །བདག་གིས་བསད་ཀྱི་སྔོན་གྱི་ལས་མ་ཡིན། །གལ་ཏེ་ལས་དང་ལས་ཀྱི་རྒྱུ་
འདོད་ན། །དེ་ལྟར་ཡིན་ན་སུ་ཡང་གྲོལ་མི་འགྱུར། ། སྡུག་བསྔལ་རྒྱུ་ལའང་གལ་ཏེ་
བདེ་བར་འགྱུར། །བདེ་བ་བསྒྲུབ་ལའང་སྡུག་བསྔལ་གནས་པར་འགྱུར། །ད་ལྟར།
གྱུར་ན་བདེ་དང་སྡུག་བསྔལ་དག། སྔོན་གྱི་ལས་ཀྱིས་བྱས་པ་ངེས་པར་མངོན། །
བདེ་དང་སྡུག་བསྔལ་དེ་ལྟར་གྱུར་ པའང་མེད། ། དེ་བས་སྔོན་གྱི་ལས་ཀྱི་ རྒྱུ་མ་་
ཡིན། །གསར་དུ་བྱས་པའི་ལས་ཀྱང་མེད་པར་འགྱུར། །དེ་མ་གྲུབ་ན་སྔ་མའང་ཇི།
ལྟར་འགྲུབ། །སྔོན་གྱི་ལས་ཀྱིས་ཀུན་བྱས་ཞེས། །འོན་ཀྱང་དེ་ལྟར་སེམས་ན་ནི། །
ཅི་ཕྱིར་ལས་ནི་སྤྲེའུ་བསད་པ། །བདག་གིས་བྱས་པར་ཡོངས་སུ་བརྟག། དེ་ལྟར་
བདག་ཉིད་ཆེན་པོ་དེས་སླར་བཟློག་ཏུ་མེད་པའི་གཏན་ཚིགས་རྣམས་ཀྱིས་དེ་ལྟར་
མི་སྨྲ་བའི་དཀའ་ཐུབ་བླངས་པ་བཞིན་དུ་བྱས། ། ཆད་པར་སྨྲ་བ་དེ་ལ་འཛུམ།།
དམུལ་ཏེ་སྨྲས་པ། ཚེ་དང་ལྡན་པ་དག་ཅི་ཕྱིར་བདག་དམོད་པ་ལ་འདི་ལྟར།
དགའ་བར་འགྱུར། གལ་ཏེ་ཆད་པར་ལྟ་བ་དེ་ཁོ་ན་ཉིད་ཡིན་པར་སེམས་ན།
འཇིག་རྟེན་ཕ་རོལ་མེད་ན་སུས་ཀྱང་ཅི་ཞིག་ཡང། །སྡིག་དང་དགེ་བ་དག་ལའང་
སུ་ཞིག་འབད་དུ་ཡོད། ། མཁས་པ་རྣམས་ཀྱང་རང་དགར་ཅི་བདེར་སྤྱོད་པའི་
རིགས། །དེ་ལྟར་གྱུར་ན་སྤྲེའུ་དེ་བསད་ཀྱང་ཉེས་པ་མེད། །འགྲོ་བས་འཕྱ་བ་དག་
གིས་འཇིགས་ནས་སུ། །སྡིག་པ་སྤོང་ཞིང་དགེ་ལ་གནས་ནས་ནི། །བདག་གི་ཚིག་
དང་མི་མཐུན་སྤྱོད་པ་ཡིས། །འགྲོ་བས་འཕྱ་བ་འདི་ཡང་ཤེས་མི་འགྱུར། །འཇིག་
རྟེན་ཚུལ་ལ་གནས་པར་འགྱུར་ན་ནི། །རང་གི་གཞུང་ལུགས་བདེ་བ་མི་ཐོབ་སྟེ། །
172



དེ་བས་སྨྲ་བར་འཁྲུལ་པར་དོན་མེད་འགྱུར། །འདི་ནི་བྱིས་པའི་དུས་ན་ཐེ་མ་
ཡིན། །གང་ཡང་ཁྱེད་ཀྱིས་སྨྲས་པ་ལ། །རྣམ་པ་སྣ་ཚོགས་ཁ་དོག་ཡོན་ཏན་ལྡན་
པའི་ཤིང༌། །ལས་ཀྱིས་བྱས་པ་མ་ཡིན་འོན་ཀྱང་འབྱུང་བར་འགྱུར། །ཆུད་གཟན་
རྣམས་ཀྱང་སླར་ནི་དེ་བཞིན་སྐྱེ་མི་འགྱུར། །འཇིག་རྟེན་དེ་དང་འདྲ་བ་རྒྱུ་ནི་གང་
ཞིག་ཡིན། །དེ་ལྟར་གྱུར་ཀྱང་ཁྱེད་ཅག་ནི། །ཆད་པར་ལྟ་ལ་དགའ་འགྱུར་ན། །
སྤྲེའུ་འམ་ཡང་ན་མི་ཡང་རུང་། །གསོད་པ་སྨད་དུ་ཅི་ཞིག་ཡོད། ། དེ་ལྟར་སེམས་
དཔའ་ཆེན་པོ་དེས། །ཆད་པར་ལྟ་བ་དེ་ལ་ལན་བཏབ་པའི་རིམ་པ་ལེགས་ཤིང་
གསལ་བས་ཅང་མི་སྨྲ་བར་བྱས་ནས། །རྒྱལ་རིགས་ཀྱི་གཞུང་ལུགས་ལ་མཁས་པ་དེ་
ལ་བོས་ཏེ་སྨྲས་པ། ཁྱེད་ཅག་བདག་ལ་ཅི་ཕྱིར་སྨོད། གལ་ཏེ་སྲིད་གཟུགས་
པའི་གཙུག་ལག་ལས་འབྱུང་བའི་ཆོ་ག་རིགས་པར་སེམས་ན། སྲིད་ཕྱིར་དགེའམ་
མི་དགེའང་རུང༌། ། ཅི་ཡང་རུང་བ་བྱས་ནས་སུ། དེ་ནས་བདག་ཉིད་ཐར་ནས་
ནི། །ནོར་གྱིས་ཆོས་ནི་བསྒྲུབ་པར་བྱ། །ཞེས་ཟེར་བ་དེའི་ཕྱིར་ཁྱོད་ལ་སྨྲའོ། །
དགོས་པ་དག་ནི་འབྱུང་བར་གྱུར་པའི་ཚེ། །མཛའ་དང་གཉེན་ལའང་དགེ་ཚུལ་མི་
ལྟ་ན། ། སྤྲེའུ་འདི་པགས་པའི་ཕྱིར་ནི་ངས་བསད་ན། །གཙུག་ལག་གཞུང་ལུགས་
ཀྱིས་ནི་སྨད་དུ་མེད། ། འོན་ཏེ་སྙིང་རྗེ་མེད་ཕྱིར་སྨད་འགྱུར་རམ། །འདི་འདྲའི་
ལས་དག་འབྲས་བུ་སྡུག་བསྔལ་མཐོང༌། ། གཞུང་ལུགས་སྣང་བ་བཞིན་དུ་མི་བྱེད་
པོར། །གང་གི་སྒོ་ནས་ཁྱོད་ཀྱིས་འདི་ལྟར་བྱེད། །གང་ན་རིགས་པའི་གཞུང་ལྡན་
འདི་འདྲ་བ། །དེ་ནི་མ་རིག་འཁྲུལ་པ་ཅི་འདྲ་བ། །ཨེ་མ་ཧོ་སྤྱི་བརྟོལ་ཅན་གྱིས་
ཟིལ་མནན་ནས། ། གཙུག་ལོག་ལམ་གྱིས་ཆོས་མིན་དར་བར་བྱས། ། ཁྱེད་ཅག་
དགའ་བ་དེ་ནི་ཡོང་མ་མཐོང་། །གཙུག་ལག་ལས་ནི་གསལ་བར་བསྟན་ ཅེས་་་
གྲགས། །གཞུང་ལས་བྱུང་བའི་ཚུལ་གྱིས་འགྲོ་བ་ལ། ། སྤྲེའུ་བསོད་པས་ནི་སྨད་པ་
མི་རིགས་སོ། ། དེ་ལྟར་འཁོར་གྱི་ནང་ནས་རྒྱལ་བར་གྱུར་པ་ སྤོབས་པ་ཆེ་བར་
གོམས་པའི་བློན་པོ་རྣམས་ཀྱང་མངོན་སུམ་དུ་ཟིལ་གྱིས་མནན་ཏེ། རྒྱལ་པོ་
འཁོར་དང་བཅས་པ་སེམས་རབ་ཏུ་མགུ་བར་གྱུར་པ་ཤེས་ནས། དེ་དག་གིས་
173



སྤྲེའུ་བསད་པ་སྙིང་ལ་གཅགས་པ་མེད་པར་བྱ་བའི་ཕྱིར་རྒྱལ་པོ་ལ་སྨྲས་པ། | རྒྱལ་
པོ་ཆེན་པོ་བདག་གིས་སྲོག་དང་བཅས་པའི་སྤྲེའུ་བཀུམ་པ་ནི་མ་ལགས་ཀྱི། ། འདི་
ནི་སྤྲུལ་བ་ལགས་ཏེ། བཀའ་མཆིད་ཀྱི་གོ་རིམས་འདི་ལྟ་བུ་གླེང་བསླང་བའི་སླད།
དུ་སྤྲེའུ་སྤྲུལ་པའི་པགས་པ་འདི་བདག་གིས་འཚལ་ཏོ། །དེ་བས་ན་བདག་ལ་གཞན་
དུ་མི་དགོངས་སུ་གསོལ། ཞེས་སྨྲས་ནས། རྫུ་འཕྲུལ་མངོན་པར་འདུ་བྱས་པ་
དེ་བཏང་སྟེ། རྒྱལ་པོ་འཁོར་དང་བཅས་པ་སེམས་རབ་ཏུ་མགུ་བར་གྱུར་པ་ཤེས་
ནས་སྨྲས་པ། 2་རྒྱུ་ལས་གྲུབ་པ་མཐོང་བཞིན་ལ། །རང་དབང་འཇིག་རྟེན་ཕ་རོལ། །
ཤེས། །དགེ་བར་ཁས་ལེན་སྙིང་རྗེ་ཅན། ། སྲོག་ཆགས་གསོད་པ་སུ་ཞིག་བྱེད། །
རྒྱལ་པོ་ཆེན་པོ་གཟིགས་སུ་གསོལ། ། རྒྱུ་མེད་སྨྲ་དང་རང་དབང་ལྟ་བ་དང༌། ། ཡོད་
པར་མི་ལྟ་རྒྱལ་རིགས་གཞུང་ལུགས་ཅན། ། གྲགས་པ་ཅུང་ཟད་ཕྱིར་ནི་གཞུང་བྱེད། །
པ། ། རིགས་པར་སྨྲ་དེ་ཅི་ལྟར་ཁས་བླང་བྱ། ། མི་ཡི་བདག་པོ་ལྟ་བ་བཟང་ངམ་
ངན། ། རིས་མཐུན་ལས་ནི་བསྒྲུབ་པའི་རྒྱུ་དག་གིས། ། དེ་དང་དེ་དག་ཁྱོད་ཀྱིས་
བརྟགས་ན་ནི། ། ཚིག་དང་སྤྱོད་པ་རྣམས་ཀྱིས་ངེས་ པར་སྟོན། ། དེ་བས་ལྟ་བ་
བཟང་པོ་བརྟེན་པར་རིགས། །ལྟ་བ་ངན་པས་ཕུང་བར་འགྱུར་བ་ཡང༌། ། སྐྱེ་བོ་
ངན་པ་རིང་དུ་སྤངས་ནས་ནི། །དམ་པ་རྣམས་ལ་བརྟེན་ན་འདི་ཤེས་འགྱུར། །མི་
སྡོམ་པ་ཡང་སྡོམ་པའི་ཚུལ་འཛིན་པ། །ས་ཡི་སྟེང་ན་དགེ་སློང་སྲིན་པོ་རྣམས། །ལྟ་
བ་ངན་པས་སྐྱེ་བོ་བྱིས་པ་རྣམས། ། གདུག་པ་སྦྲུལ་བཞིན་བརླག་པར་བྱེད་ཅིང་
རྒྱུ།།རྒྱུ་མེད་སྨྲ་བ་སོགས་པ་རྩུབ་པོས་བསྒོས། །དེས་ན་ཁྱད་པར་མངོན་པ་ཅེ་སྤྱང་
བཞིན། །དེ་བས་མཁས་པས་དེ་དག་རྟེན་མི་རིགས། །དེ་དག་དོན་ནི་ནུས་པ་སྤྱད་
པའི་རིགས། ། སྐྱེ་བོ་མི་མཐུན་པ་དག་གྲགས་པ་ཆེར་གྱུར་ཀྱང༌། ། དགོས་པ་ཡོད་
པར་གྱུར་ཀྱང་མཛའ་བར་མི་བྱ་སྟེ།། དགུན་གྱི་དུས་ཀྱི་ཡུལ་ངན་འབྱུང་བས་་་
བསྒྲིབས་ན་ནི། །མཚན་མོ་གསལ་བྱེད་ཟླ་བའི་འོད་ཀྱང་མི་གསལ་འགྱུར། ། སྐྱེ་བོ་
ཡོན་ཏན་སྤོང་བ་དེ་དག་སྤང་བ་དང༌། །ཡོན་ཏན་སྟོན་ལ་མཁས་པ་རྣམས་དང༌
བསྟེན་པ་ཡིས། །འབངས་རྣམས་སྐྱོན་ལ་མི་དགའ་ཡོན་ཏན་དགར་འཇུག་ཅིང༌། །
174



བདག་གི་གྲགས་པ་རབ་ཏུ་གསལ་ཞིང་རྒྱས་པར་མཛོད། །ཁྱེད་ཀྱི་ཆོས་སྤྱད་གྱུར་ན་
མི་ཡི་འཇིག་རྟེན་ཕལ་ཆེར་ནི། །ལེགགླ་པར་སྤྱོད་ལ་ཕྱོགས་ཤིང་མཐོ་རིས་ལམ་ལ་
གནས་པར་འགྱུར། །ཁྱོད་ཀྱིས་བརྩོན་འགྲུས་བསྐྱེད་དེ་འགྲོ་བ་འདི་དག་རྗེས་སུ་
སྐྱོངས། །དེ་བས་འདུལ་བ་བཟང་པོའི་ལམ་དང་ལྡན་པའི་ཆོས་ལ་བརྟེན། ། ཚུལ་
ཁྲིམས་རྣམ་པར་སྦྱོངས་ལ་སྦྱིན་པའི་གྲགས་པ་སྤེལ། ། ནང་མི་བཞིན་དུ་ཕྱི་མི་ལ་
ཡང་བྱམས་པར་གྱིས། །ས་ལ་འཁོར་པ་ཆོས་ཀྱིས་སྐྱོང་ལ་བག་མེད་སྤོངས། ། དེ་
ལྟར་བྱས་ན་གྲགས་པ་དང་ནི་མཐོ་རིས་ཐོབ། །ཆུན་པ་རྣམས་དང་ཕྱུགས་ལུག་འཚོ་
བ་རྣམས། །མེ་ཏོག་འབྲས་བུར་ལྡན་པའི་ལྗོན་ཤིང་བཞིན། ། རྒྱུ་དཔྱ་འབུལ་བའི་
འབངས་རྣམས་མ་སྐྱོང་ན། །སྨན་རྣམས་ཀུན་དང་རྒྱལ་བོ་འབྲལ་བར་འགྱུར། །
ཚོང་ཟོང་སྣ་ཚོགས་ཉོ་ཚོང་བགྱིད་པ་ཡི། ། ཚོང་པ་རྣམས་ཀྱང་ཕོ་བྲང་འཁོར་གྱི་
མི། །དེ་བཞིན་ཤོ་གམ་གཅོད་ཅིང་དཔྱ་འབུལ་བ། ། རྒྱལ་པོས་མི་སྐྱོང་དཀོར་གྱིས་
བྲེལ་བར་འགྱུར། ། སྐྱོན་མེད་གཡུལ་ངོར་རབ་ཏུ་དཔའ་བ་དང་། ། མཚོན་ཆ་དགྲ་
ཐབས་མཁས་པ་དེ་ལྟ་བུ། །རྒྱལ་པོས་ཡལ་བར་དོར་ཞིང་མ་བཀུར་ན། །དགྲ་ལས་
རྒྱལ་བའི་དབུ་རྨོག་བཙན་མི་འགྱུར། ། དེ་བཞིན་ཚུལ་ལྡན་མཁས་པ་ དགེ་བ་་་་
དང་། །ཡོན་ཏན་ཆེ་བར་གྲགས་པ་དགེ་བ་རྣམས། ། རྒྱལ་པོས་སྨད་ཅིང་ཡལ་བར་
བོར་ན་ནི། ། མཐོ་རིས་འགྲོ་བའི་སྒོ་དང་འགལ་བར་འགྱུར། ། འབྲས་བུ་མ་སྨིན་
ཤིང་ལས་གང་འཐོག་པ། །ས་བོན་ཆུད་གསན་རོ་ཡང་དེས་མི་མྱོང་། །དེ་བཞིན་
རྒྱལ་པོ་ཆོས་མིན་སྤྱོད་པ་ན། །ཡུལ་ཡང་ཕུང་ལ་དེས་ཀྱང་ཕན་མི་ཐོགས། །དེ་ལྟར་
ལྗོན་ཤིང་ཡོན་ཏན་ཕུན་སུམ་ཚོགས། །འབྲས་བུ་སྨིན་པ་ ཤིང་ཐོག་ཆེར་འཕེལ་
བ། ། རྒྱལ་པོས་བསྲུངས་པའི་ཡུལ་ཡང་དེ་བཞིན་དུ། །ཆོས་དང་སྲིད་དང་བདེ་བ་
འབྱོར་པར་བྱེད། བློན་པོ་མཛངས་ལ་གློ་བ་ཉེ་བ་དང༌། ། གྲོགས་པོ་སྐྱོན་མེད་
བདག་གིས་ནང་མི་རྣམས། །རིམ་གྲོ་བྱས་པའི་བྱ་དགའ་སྩལ་བ་དང་། ། དགའ་
བར་སྤྱི་བས་ཀྱང་ནི་ཆགས་པར་མཛོད། །དེ་བས་ཁྱོད་ཀྱིས་ཆོས་ནི་ལྷུར་བླང་སྟེ། །
བདེ་བ་ཐོབ་ཕྱིར་འབངས་རྣམས་སེམས་པར་མཛོད། ། ཆགས་དང་ཞེ་སྡང་མེད་
175



པའི་ནན་ཏུར་གྱིས། །འབངས་རྣམས་སྐྱོངས་ལ་བདག་གིས་འཇིག་རྟེན་སྲུངས། །
དེ་ནས་བདག་ཉིད་ཆེན་པོ་དེས་རྒྱལ་པོ་འཁོར་དང་བཅས་པ་དེ་ལྟ་བ་ལས་གྱུར་པའི་
ལས་ངན་པ་དེ་དང་ཕྲལ་ནས་ཡང་དག་པའི་ལམ་ལ་བཙུད་དེ་དེ་ཉིད་ནས་ནམ་
མཁའ་ལ་ལྡིང་བ་དང༌། སྐྱེ་བོ་དེ་དག་གིས་ཐལ་མོ་སྦྱར་ཏེ་གུས་པར་ཕྱག་འཚལ་
ཞིང་མཆོད་པ་བྱས་ནས་དགོན་པའི་གནས་དེ་ཉིད་དུ་སླར་སོང་ངོ༌། །དེ་ལྟ་བས་ན་
སྐྱེས་བུ་དམ་པ་རྣམས་ནི་ཕན་བཏགས་པ་ལ་དྲིན་དུ་གཟོ་བ་དང་བཟོད་པ་ལ་གོམས་
པས་རིམ་གྲོ་མ་བྱས་ཀྱང༌། སྔོན་ཆད་ཕན་འདོགས་པ་རྣམས་ལ་སྙིང་བརྩེ་བ་ལྷོད་
པར་མི་འགྱུར་རོ། །དེ་བས་ན་རིམ་གྲོ་མ་བྱས་པ་ཙམ་གྱིས་སྔོན་ཕན་བཏགས་པ་
བརྗེད་པར་བྱ་བ་མི་རིགས་སོ། ། དེ་བཞིན་དུ་བཅོམ་ལྡན་འདས་དེ་མངོན་པར་
རྫོགས་པར་སངས་མ་རྒྱས་པའི་ཚེ་ན་ཡང་ཕ་རོལ་གྱི་རྒོལ་བ་རྣམས་ཟིལ་གྱིས་མནན་
ནས་སེམས་ཅན་འདུལ་བར་མཛད་དོ། །ཞེས་སངས་རྒྱས་ཀྱི་ཡོན་ཏན་བསྔགས་པ་
ལ་ཡང་བརྗོད་པར་བྱའོ། །དེ་བཞིན་དུ་ལྟ་བ་ལོག་པ་ལ་རྗེས་སུ་ཆགས་པར་བྱ་བར་
མི་རུང་བ་དང་། སྡིག་པའི་གཞིར་གྱུར་པ་བརྟེན་དུ་མི་རུང་བའི་ཕྱིར། ལྟ་བ་
ལོག་པ་སྨད་པ་ལ་ཡང་སྦྱར་བར་བྱའོ། །དེ་ལས་བཟློག་ནས་ཡང་དག་པར་ལྟ་བའི་
ཡོན་ཏན་བསྔགས་པ་ལ་ཡང་སྦྱར་བར་བྱའོ། །བྱང་ཆུབ་སེམས་དཔའི་སྐྱེས་པའི་
རབས་ཏེ་ཉི་ཤུ་གསུམ་པའོ། ། ། ། ། འ༡ :|:ཀྱི ཏ་ པོ་
བ་ཀྱི་ཉེར་བཞི་བ། སྤྲེའུ་ཆེན་པོར་སྐྱེས་པའི་རབས། །གཡག
1:|: ༈ སྐྱེས་བུ་དམ་པ་རྣམས་ནི་གནོད་པ་བྱེད་པ་རྣམས་དགེ་བའི་ཕྱོགས་ལས་
ཉམས་ན་ཇི་ལྟར་སེམས་གདུངས་པར་གྱུར་པ་དེ་ཙམ་དུ་བདག་གི་སྡུག་བསྔལ་གྱིས་
སེམས་གདུང་བར་མི་འགྱུར་རོ། །དེ་ཡང་འདི་ལྟར་བྱང་ཆུབ་སེམས་དཔའ་རེ་ཞིག་
ཅིག །གངས་རི་དཔལ་དང་ལྡན་པའི་ངོས་འབྱུང་ཁུངས་ཀྱི་རྫས་རྣམ་པ་སྣ་ཚོགས་
ཀྱིས་བརྒྱན་པ་ནགས་སྟུག་པོ་བཟང་པོས་ནི་ཀོ་ཤཱམ་བྷིའི་དར་སྔོན་པོའི་ སྟོད་་་་
གཡོགས་བྱས་པ་བཞིན། ཐེལ་ལྡིང་དང་། ཤང་ཤང་རྣམ་པ་མང་པོ་ཁ་དོག་
ལ
176



དང་དབྱིབས་རྣམ་པ་དུ་མ་དག་ནི་ཆེད་དུ་བཤམས་པ་བཞིན། ཤིང་དྲུང་གི་གད་
པ་བང་རིམ་རྣམ་པ་སྣ་ཚོགས་ཀྱིས་ནི་བརྒྱན། འབབ་ཆུ་རྣམ་པ་དུ་མ་དག་ནི་ཁ་
དུ་མ་ནས་འབབ། །གཅོང་རོང་དོག་མོ་གཡང་ཟ་བ་དག་ནི་མང་པོ་ཡོད། བུང་
བ་མང་པོ་ནི་སྒྲ་ཏི་རི་རི་ཟེར། ཤིང་ལྗོན་པ་མེ་ཏོག་འབྲས་བུ་སྣ་ཚོགས་དང་ལྡན་
པ་དག་ནི་སེར་བུ་བསིལ་བ་ཡིད་དུ་འོང་བ་ལངས་པས་བསིལ་ཡབ་བྱེད་པ་བཞིན་
རིག་སྔགས་འཆང་རྣམས་ཀྱི་རྩེད་མོའི་སར་རུང་བ་ཞིག་ན། སྤྲེའུ་ཆེན་པོ་གཅིག་
པུར་རྒྱུ་བ་ཞིག་ཏུ་གྱུར་ཏོ་ཞེས་གྲགས་སོ། །དེ་དེ་ལྟ་བུའི་གནས་སྐབས་སུ་གྱུར་པའི་
ཚེ་ཡང་། ཆོས་ཀྱི་འདུ་ཤེས་ནི་མ་ཉམས་ལ་བྱས་པ་གཟོ་བ་ལ་འཛུམ་པའི་རང་
བཞིན་ཅན་རབ་ཏུ་བརྟན་པ་དང་ལྡན་པ་དེ་ལ་རྗེས་སུ་ཆགས་པ་བཞིན་དུ་སྙིང་རྗེ་
མ་བཏང་ངོ༌། །ནགས་ཚལ་རི་མཆོག་རྒྱ་མཚོར་བཅས་པའི་ས། །དུས་མཐའི་མེ་
དང་ཆུ་དང་རླུང་དག་གིས། །བརྒྱ་ཕྲག་དུ་མར་རྣམ་པར་ཞིག་པར་གྱུར། །བྱང་
ཆུབ་སེམས་དཔའི་སྙིང་རྗེ་ཡོངས་མ་ཉམས། །བདག་ཉིད་ཆེན་པོ་དཀའ་ཐུབ་ཅན་
དུ་ནགས་ཀྱི་ཤིང་གི་ལོ་མ་དང་འབྲས་བུ་ཙམ་གྱིས་འཚོ་ཞིང་། ཚུལ་དེ་དང་དེ་
དག་གིས་སྤྱོད་པའི་སྤྱོད་ཡུལ་དུ་བབ་པའི་སྲོག་ཆགས་རྣམས་ལ་སྙིང་བརྩེ་བར་བྱེད་
ཅིང་། དགོན་པའི་ཕྱོགས་དེ་ན་གནས་པར་གྱུར་ཏོ། །དེ་ནས་མི་ཞིག་བ་སྟོར་བ་
ཚོལ་བའི་ཕྱིར་ཀུན་ཏུ་རྒྱུ་ཞིང་སོང་སོང་བ་ལས། ལམ་སྟོར་ཞིང་ཕྱོགས་སླད་དེར་
འཁྱམས་ཤིང༌། ས་ཕྱོགས་དེར་འོངས་སོ། །དེ་བཀྲེས་པ་དང་སྐོམ་པ་དང་ངལ་
བས་ལུས་ནི་རྒྱ། ཡིད་མི་དགའ་བའི་ སེམས་ཀྱིས་ནི་ཁོང་པའི་ནང་གདུངས།
མྱ་ངན་གྱི་ཁུར་ལྕི་བས་ནི་ནོན་པ་བཞིན་དུ་ཤིང་གི་དྲུང་དུ་འདུག་པ་དང་། ། ཤིང་
ཏིན་དུའི་འབྲས་བུ་སྨིན་ནས་ལྷགས་པར་ཁ་དོག་སེར་པོར་གྱུར་པ་ཅུང་ཟད་ཅིག་
མཐོང་ངོ་། །དེས་དེ་དག་མྱངས་ནས་བཀྲེས་པས་ཉེན་པས་རབ་ཏུ་ཞིམ་པར་རྟོགས་
ཏེ། དེ་གང་ལས་བྱུང་བའི་ཤིང་བཙལ་བའི་ཕྱིར་སྤྲོ་བ་སྐྱེས་ནས་ཀུན་ཏུ་བལྟས་པ་
དང་། ། ཤིང་ཏིན་དུ་ཞིག་གད་པ་གཡང་ཟ་བའི་ཁན་འདུག་པའི་ཡལ་ག་འབྲས་བུ་
སྨིན་པའི་ལྗིད་ཀྱིས་དྲུད་ཅིང་སེར་པོར་གྱུར་པ་ཞིག་མཐོང་ངོ་། །དེའི་འབྲས་བུ་དེ་
177



འདོད་པའི་ཕྱིར་རིའི་གད་པ་གཡང་ཟ་བ་དེ་ལ་འཛེག་སྟེ། ཤིང་ཏིན་དུའི་ཡལ་ག་
འབྲས་བུ་ཅན་གཡང་ས་ལོགས་སུ་དྲུད་པ་དེ་ལ་འཛེགས་པ་དང༌། འབྲས་བུ་ལེན་
པའི་ཕྱིར་ཤིང་དེའི་རྩེ་མོ་ལ་ཐུག་པར་ཕྱིན་ཏོ། །དེ་ནས་ལྗོན་པའི་ཤིང་གི་ཡལ་ག་
དེ། ། ལྕི་བའི་ལྗིད་ཀྱིས་ནོན་ཞིང་ཕྲ་བ་ཡིས། ། སྟེ་རེས་ཆེད་དུ་རྩད་ནས་བཅད་པ་
བཞིན། ། སྒྲ་དང་བཅས་པར་ཆག་ནས་ལྷུང་བར་གྱུར། །དེ་ཡང་དེ་དང་བཅས་ཏེ་
ལྷུང་བ་ལས་ནི་རིའི་གཅོང་རོང་ཁོ་ར་ཁོར་ཡུག་བྲག་གིས་བསྐོར་བ་ཁྲོན་པ་དང་འདྲ་
བ་ཞིག་ཏུ་ལྷུང་བ་དང་། ཤིང་ལོ་སྡུག་པོ་དང༌། ཆུ་གཏིང་ཟབ་མོ་ཞིག་ཀྱང་
ཡོད་པས། ལུས་ཀྱི་ཡན་ལག་ལ་ནི་ཆག་གྲུགས་སུ་ནི་ཅུང་ཟད་ཀྱང་མ་གྱུར་ཏོ། །
དེ་ཆུའི་ནང་ནས་ལངས་ཏེ་ཁོ་ར་ཁོར་ཡུག་ཏུ་བསྐོར་ནས་ཀྱང་ཐར་བར་འགྱུར་བའི་
ལམ་མ་མཐོང་བ་དང་དེས་བསམས་པ།	ཐབས་ཅི་ཡང་མེད་པས་བདག་ནི་དེ་
རིང་དུ་འཆིའོ་སྙམ་ནས། གསོན་དུ་རེ་བ་ནི་མེད་མྱ་ངན་གྱིས་གདུངས་པའི་མཆི་
མས་ ནི་ གདོང་ གཡོགས། ཡིད་ རབ་ ཏུ་ མི་ བདེ་ བའི་ ཟུག་རྡུས་ ནི་ བཙུགས།
སེམས་ སྤ་གོང་ནས་སྨྲེ་སྔགས་དེ་དང་དེ་དག་འདོན་པར་གྱུར་ཏོ། ། ནགས་ཁུང་
དགོན་པ་བགྲོད་དཀའ་བ། །སྐྱེ་བོ་འགྲུལ་བ་ཡོད་མེད་པ། །འདི་ལྟ་བུར་ནི་བདག་
ལྷུང་སྟེ། །གང་དུ་བརྟགས་ཀྱང་འཆི་ལས་མེད། །གཉེན་བཤེས་ཀུན་དང་བྲལ་ནས་
གཅིག་པུར་གྱུར། །ཤ་སྦྲང་མང་པོ་སྦྲང་མ་འདུ་བའི་ས། །གཅོང་རོང་ཟབ་མོ་ཁ་ཡི་
ནང་དུ་སོང་། ། རི་དྭགས་འདྲ་བ་སུ་ཞིག་བདག་ལ་འབྱིན། ། སྐྱེད་མོས་ཚལ་དང་
ནགས་ཚལ་ལྡིང་ཁང་སྣ་ཚོགས་མཚོ། ། ནོར་བུ་རིན་ཆེན་དཀར་བཀྲ་སྤྲིན་མཛེས་
འགྲོ་བ་དག །ནག་པོའི་ཕྱོགས་ཀྱི་མུན་ནག་འདྲ་བའི་གཤིན་རྗེ་ཡིས། ། ཀྱི་ཧུད་
བདག་ལ་དེ་དག་སྣང་བ་མེད་པར་བྱེད། ། དེ་ལྟར་མི་དེས་སྨྲེ་སྔགས་དེ་དང་དེ་དག་
འདོན་ཞིང་ཆུ་དེར་བདག་དང་ལྷན་ཅིག་ཏུ་ལྟུང་བའི་ཤིང་ཏིན་དུའི་འབྲས་བུ་དེས་
འཚོ་ཞིང་རེ་ཞིག་དེ་ན་འདུག་འདུག་པ་ལས། དེ་ནས་སྤྲེའུ་བདག་ཉིད་ཆེན་པོ་དེ་
ཟས་ཚོལ་ཞིང་ནགས་དེའི་ནང་ནས་སོང་སོང་བ་དང༌། ། ཤིང་ཏིན་དུའི་ཡལ་གའི་
རྩེ་མོ་རླུང་གིས་བསྐྱོད་པས་གཡབས་ཏེ་བོས་པ་བཞིན་དུ་དེར་འོངས་ནས། །དེ་གད་
178



པ་དེའི་ཁར་འཛེགས་ཏེ་བལྟས་ནས་མི་དེ་ལྟོགས་པས་མིག་རྩ་ངན་ཞིང་ བཞིན་
མདངས་ནི་ཉམས། ལུས་ནི་རེད་ལ་སྐྱ་བོ་སིང་སིང་པོར་གྱུར་ཏེ། དེ་ནས་འགྲེ་
ལྡོག་བྱེད་ཅིང་རྩོལ་བ་མཐོང་བས། མི་དེ་ཕོངས་ཤིང་ཉམ་ཐག་པས་སྤྲེའུ་ཆེན་པོ་
དེས་སྙིང་བརྩེ་བར་གྱུར་ཏེ། ཟས་བཙལ་བ་བཏང་ནས་མི་དེ་ལ་ཡུན་རིང་དུ་
བརྟགས་ཏེ། 1:| མིའི་སྐད་དུ་སྨྲས་པ། །མི་ཡིས་ཐར་ས་མ་ཡིན་པའི། །གཡང་ས་
འདི་ན་འདུག་པ་ཁྱོད། ། ཅི་ཕྱིར་འདིར་འོང་སུ་ཞིག་ཡིན། ། དེ་ནི་ལེགས་པར་སྨྲ་
བར་རིགས། །དེ་ནས་སྤྲེའུ་ཆེན་པོ་དེ་ལ་མི་དེས་རབ་ཏུ་ཕྱོགས་ནས་ཕྱག་འཚལ་
ཞིང་ཐལ་མོ་སྦྱར་ཏེ་ལྟ་ཞིང་འདི་སྐད་ཅེས་སྨྲས་སོ། ། ལྷ་དཔལ་བདག་ནི་མི་ཞིག་
ལགས། །འཁྱམས་ནས་ནགས་ན་རྒྱུ་བ་ལས། ། ཤིང་འདིའི་འབྲས་བུ་ཚོལ་ཚོལ་ནས།།
འདི་ལྟ་བུ་ཡི་ཉམས་ཉེས་བྱུང་། །དེ་བས་གཉེན་བཤེས་དང་ཡང་བྲལ། །ཉམས་
ཉེས་ཆེན་པོ་འབྱུང་བ་ལ། ། སྤྲེའུ་ཚོགས་ མང་ པོའི་ མགོན་པོ་ཁྱོད། ། བདག་གི་
སྐྱབས་ཀྱང་མཛད་དུ་གསོལ། །དེ་སྐད་ཅེས་ཟེར་བ་ཐོས་ནས་སེམས་དཔའ་ཆེན་པོ་
དེ་སྙིང་རྗེ་ཆེན་པོ་སྐྱེས་པར་གྱུར་ཏོ། །ཉམས་ཉེས་གྱུར་ཞིང་གཉེན་བཤེས་རྣམས་
དང་བྲལ། ། ཐལ་མོ་སྦྱར་ནས་དམན་པས་གསོལ་བ་ནི། །དགྲ་བོ་རྣམས་ཀྱང་སྙིང་
རྗེ་སྐྱེ་བར་འགྱུར། ། སྙིང་རྗེ་ཅན་རྣམས་བརྩེ་བ་གཡོ་བར་འགྱུར། ། དེ་ནས་བྱང་
ཆུབ་སེམས་པས་དེ་ལ་སྙིང་རྗེ་བལྟས་ཏེ། དེ་ལྟ་བུའི་དུས་ན་དཀོན་པའི་ཚིག་
འཇམ་པོས་དབུགས་ཕྱུང་བ། གཡང་སར་ལྷུང་བས་བདག་ལ་སྐྱབས་མེད་་་༌་
ཅིང༌། །གཉེན་བཤེས་མེད་སྙམ་མྱ་ངན་མ་བྱེད་ཅིག །ཁྱོད་ལ་གཉེན་གྱིས་བྱ་བ་
ཅི་ཡོད་པ། ། ཐམས་ཅད་ངས་བྱ་འཇིགས་པར་མ་གྱུར་ཅིག །དེ་ལྟར་སེམས་
དཔའ་ཆེན་པོ་དེས་མི་དེ་དབུགས་ཕྱུང་ནས། དེའི་འོག་ཏུ་དེ་ལ་ཤིང་ཏིན་དུའི་
འབྲས་བུ་གཞན་དག་ཅིག་ཀྱང་བྱིན་ཏེ། དེ་དབྱུང་དུ་རུང་བའི་ཐབས་སུ་རྡོ་བ་
ལྗིད་མིའི་ཁུར་ཚད་ཙམ་ཞིག་ལ་གོམས་པར་བྱས་སོ། །དེ་ནས་བདག་གི་མཐུ་སྟོབས་
ཉམས་ཟད་པ་དང༌། བདག་གིས་མི་འདི་དབྱུང་ནུས་ སོ་ སྙམ་ དུ་ངེས་པར་་་་་
བསམས་ནས་གཡང་ས་དེའི་ནང་དུ་ཞུགས་ཏེ། །སྙིང་རྗེས་བསྐུལ་ནས་མི་དེ་ལ་
179



སྨྲས་པ། །ཚུར་ཤོག་ང་ཡི་རྒྱབ་ཏུ་ཞོན། ། ཁྱོད་ནི་སྟེང་དུ་ཕྱིན་པ་དང༌། ། རང་གི་
ལུས་ལས་སྙིང་པོ་དག །ཕྱིན་གྱི་བར་དུ་ལེགས་པར་འཇུས། ། མཁས་པས་གཞན་
ལ་ཕན་པའི་ཕྱིར། ། སྒྲུབ་པར་བྱེད་པ་གང་ཡིན་པ། ། སྙིང་པོ་མེད་པའི་ལུས་ལ་
ནི། ། དམ་པས་སྙིང་པོ་བླང་བར་འདོད། ། དེས་དེ་ལྟར་བགྱིའོ་ཞེས་ མཉན་ནས་
ཕྱག་འཚལ་ཏེ་དེ་ལ་ཞོན་ནོ། །དེ་ནས་མི་དེས་མངོན་པར་ཞོན་པ་དེས། །རབ་ཏུ་ལྕི་
བའི་ཁུར་གྱིས་ནོན་བཞིན་ཡོང་། ། སྙིང་སྟོབས་ཆེ་བས་བརྟན་པ་མ་ཉམས་པར། །
སྡུག་བསྔལ་ཆེན་པོས་དེ་ནི་སྟེང་དུ་ཕྱིན། །དེ་ནི་ཕྱིན་ནས་རབ་ཏུ་དགའ་བར་
གྱུར། ། ངལ་ཞིང་ཆད་པས་གོམ་པ་འཁྱོར་ཞིང་འདོར། ། ཆར་སྤྲིན་སྔོན་པོ་འདྲ་
བའི་རྡོ་ལེབ་ལ། །ངལ་ནི་སོས་པར་བྱ་ཕྱིར་ཉལ་བར་གྱུར། ། དེ་ནས་བྱང་ཆུབ་
སེམས་དཔའ་རང་བཞིན་ཡོངས་སུ་དག་པ་དང༌། ། ཕན་བཏགས་པའི་ཕྱིར་མི་དེས་
ཉེས་པ་བྱེད་དུ་དོགས་པ་མེད་དེ་བག་ཕབ་ནས་དེ་ལ་སྨྲས་པ། །ཀུན་ནས་ཐར་པ་
མེད་པའི་ས་ཕྱོགས་འདིར། །གཅན་གཟན་ཁྲོ་བོ་ཐགས་ཐོགས་མེད་པར་འོང༌། །
ལ་ལོ་ང་དང་རང་ལ་ཕན་པ་དང༌། །ངལ་བ་གཉིད་ཀྱིས་ལོག་པ་གསོད་ཀྱང་སྲིད། །
ང་ནི་ངལ་ཞིང་ལུས་ཀྱང་རབ་ཏུ་སྨྲ། །དེ་བས་ང་ནི་ཅུང་ཞིག་ཉལ་བར་འདོད། །དེ་
ཕྱིར་ཁྱོད་ཀྱིས་ཕྱོགས་སུ་མིག་ལྟོས་ལ། །ང་དང་ཁྱོད་བདག་གཉིས་ཀ་བསྲུང་བར་
གྱིས། ། དེ་ནས་དུལ་བ་ལྟར་ཚུལ་འཆོས་པ་ལ་མཁས་པ་དེས་ན་རེ་སླར་ཡང་བདེ་
བར་སད་པར་གྱུར་པའི་བར་དུ་ཁྱོད་ཅི་བདེ་བར་མནོལ་ཅིག་དང༌། ཁྱོད་བསྲུང་
བའི་ཕྱིར་བདག་ཉིད་འདི་ལྟར་མཆིས་སོ་ཞེས་དེ་ལ་བསྒོས་སོ། ། དེ་ནས་ སེམས་
དཔའ་ཆེན་པོ་དེ་ངལ་བར་གྱུར་པའི་མཐུས་གཉིད་ཀྱི་དབང་དུ་གྱུར་པ་དང་། མི་
དེས་སེམས་ངན་པར་བསམས་པ། རབ་ཏུ་འབད་པས་རྙེད་པའི་རྩ་བ་དང༌། །
ནགས་ཀྱི་འབྲས་བུ་ཅི་དགར་རྙེད་པས་ཀྱང་། ། འདི་ལྟར་ཡོངས་སུ་སྨྲ་བར་གྱུར་
པའི་ལུས། །འཚོ་བ་ཙམ་ཡང་དཀའ་ན་འདི་ལྟར་བལྟས། ། དགོན་པ་འདི་ཡང་
ཐར་བར་བྱ་བ་དཀའ། །མཐུ་སྟོབས་མེད་པར་ཇི་ལྟར་ཐར་བར་འགྱུར། ། དགོན་
པ་བགྲོད་དཀའ་འདི་ལས་ཐར་བྱས་ན། ། འདི་ཡི་ ཤ་འདིས་བདག་ནི་སོས་པར་
180



འགྱུར། ། ཕན་པ་བྱས་ཀྱང་བཟར་ནི་རུང་བ་ཉིད། །བཟའ་བ་འདི་ཡི་རང་བཞིན་
དེ་འདྲ་སྟེ། །ཕོངས་པར་གྱུར་ན་ཆོས་འདི་བསྒྲུབ་པ་ཡིན། །དེ་བས་འདི་ནི་ལམ་གྱི་
བརྒྱགས་སུ་རུང་། ། ཇི་སྲིད་བག་ཕབ་བདེ་བར་གཉིད་ལོག་པ། ། དེ་ཡི་བར་དུ་
བདག་གིས་བསད་པར་ནུས། །འདི་དང་འཐབ་མོ་སྔོན་དུ་སྤྲད་གྱུར་ན། ། སེང་གེ་
དགེ་ཀྱང་ཕམ་དུ་དོགས་པ་བསྐྱེད། ། དེ་བས་བདག་གིས་འདི་ནི་བཤོལ་བར་མི་
རིགས་སོ། །སྙམ་ནས་ངེས་པར་བྱས་ཏེ། བདག་ཉིད་ངན་པ་དེ་ཆགས་པའི་སྐྱོན་
གྱིས་བློ་ནི་རྨོངས། །བྱས་པའི་དྲིན་ནི་མེད། །ཆོས་ཀྱི་འདུ་ཤེས་ནི་ཉམས། །སྙིང་རྗེ་
དང་དེས་པའི་ངོ་བོ་ཉིད་ནི་རབ་ཏུ་སྤངས། །ཉམ་ཆུང་ཡང་མི་དགོས་པ་བྱེད་པ་ལ་
རབ་ཏུ་ཆགས། ། རྡོ་བ་ཆེན་པོ་ཞིག་བཏེག་སྟེ། ། སྤྲེའུ་ཆེན་པོ་དེའི་མགོ་སྟེང་དུ་
འཕང་ངོ༌། །དེ་ནས་དེ་ནི་ཉམ་ཆུང་མི་བརྟན་ཞིང་། ། དགོས་པ་རབ་ཏུ་ཆེ་བས་
རིངས་པར་ངེས། །རྡོ་དེས་གཉིད་ལས་སངས་པར་བྱ་བའི་ཕྱིར། །འཕངས་པ་
བཞིན་དུ་སྤྲེའུ་དེ་གཉིད་སངས་གྱུར། །རྡོ་དེ་རིལ་གྱིས་ཕོག་པར་མ་གྱུར་ནས། །དེ་
ཡི་མགོ་བོ་ཕྱེ་མར་མ་གྱུར་ནས། །མཐའ་མའི་ཟུར་གྱིས་དེ་ལ་རྨ་བྱུང་ནས། ། རྡོ་ལེབ་
སྟེང་དུ་སེར་བ་བཞིན་དུ་བབ། །རྡོ་འཕངས་པས་ནི་མགོ་བོ་མ་ཞོམ་སྟེ། །བྱང་ཆུབ་
སེམས་དཔའ་མྱུར་དུ་མཆོངས་ནས་ནི། ། བདག་ལ་སུ་ཞིག་གསོད་པ་ཡིན་སྙམ་
བལྟས། ། དེ་ཉིད་སྐྱེངས་བཞིན་ཅན་དུ་འདུག་པ་མཐོང༌། །སྐྱེངས་པས་གཟི་ཉམས་
སྤོབས་པ་མེད་པར་གྱུར། །མི་དགའ་སྤ་གོང་མདོག་ཀྱང་ཉམས་པར་གྱུར། །སྐྲག་
པར་གྱུར་པས་སྐད་འགག་ཁ་ཡོང་སྐམ། ། རྡུལ་གྱིས་གཤེར་ཞིང་ལྟ་ཡང་ཡོང་མ་
ནུས། ། དེ་ནས་སྤྲེའུ་ཆེན་པོ་དེས་བསམས་པ། འདི་ཉིད་ཀྱིས་འདི་ལྟར་བྱས་སོ།
སྙམ་དུ་བློ་ལ་ངེས་པར་བྱས་ནས། །བདག་སྣད་པའི་སྡུག་བསྔལ་ལ་མི་སེམས་པར།
དེས་བདག་ལ་ཕན་པ་ལ་ཡང་མི་ལྟ་བར་མི་བཟོད་པའི་ལས་བྱེད་པ་དེས་ཡི་ཆད་
ཅིང་སྙིང་རྗེ་སྐྱེས་ནས། །ཁྲོ་བ་དང་འཁྲུག་པའི་སྐྱོན་མེད་པར་མིག་མཆི་མས་གང་
བཞིན་དུ་མི་དེ་ལ་བལྟས་ཏེ་མྱ་ངན་བྱེད་ཅིང་སྨྲས་པ། །བཟང་པོ་ཁྱོད་ནི་མིར་གྱུར་
ཀྱང༌། །འདི་འདྲ་བདག་ལ་ཁྱོད་ཀྱིས་བྱས། །བྱ་བ་ཅི་ལྟར་བྱས་བསམས་ནས། །ཇི་
181



ལྟ་བུར་ཡང་རྩོམ་པར་གྱུར། ། ང་ལ་གནོད་པ་བྱེད་པ་ནི། ། གཞན་དག་འོངས་
ནའང་ཁྱོད་ཉིད་ཀྱིས། །བརྩོན་འགྲུས་རབ་ཏུ་བསྐྱེད་ནས་སུ། ། མཐུ་རྩལ་ཆེན་པོས་
བཟློག་པར་རིགས། །བདག་གིས་དཀའ་བ་སྤྱད་དོ་སྙམ། །ང་རྒྱལ་སྐྱེས་པར་གྱུར་
ནས་ཉལ། །ཧ་ཅང་དཀའ་བ་སྤྱད་ཁྱོད་ཀྱིས། །དེ་ཡང་རིང་དུ་སྤངས་པར་གྱུར།།
འཆི་བདག་ཁ་ཡི་ནང་འདྲ་བ། །འཇིག་རྟེན་གཞན་ནས་བླངས་པ་བཞིན། །གཡང་
ས་འདི་ནས་ངས་ཕྱུང་ནས། །ཁྱོད་ནི་གཞན་དུ་ལྟུང་བར་འགྱུར། ། སྤྱོད་པ་ངན་པ་
ཁྱོད་ཅི་རུང༌། །མི་ཤེས་ ཤིན་ཏུ་མི་བཟད་པ། ། འགྲོ་བ་བདེ་བར་འདོད་པ་་༌་་་
རྣམས། །གང་གིས་སྡུག་བསྔལ་རྣམས་སུ་ལྷུང་། ། བདག་ཉིད་ངན་འགྲོ་རྣམས་སུ་
ལྷུང༌། །ང་ལའང་མྱ་ངན་མེ་ཡིས་གཏོར། ། གྲགས་པའི་དཔལ་ནི་མེད་པར་བྱས། །
ཡོན་ཏན་དགའ་བས་འགལ་བར་འགྱུར། ། ངན་པར་སྨྲ་བའི་གཞིར་ཡང་གྱུར། །
ཡིད་ཀྱང་བརྟན་དུ་མི་རུང་ངོ་། ། ཁྱོད་ཀྱིས་དེ་ལྟར་བྱས་པ་ཡིས། །དོན་ནི་ཅི་ཞིག་
གྲུབ་པར་འགྱུར། །ཇི་ལྟར་འདི་ཉིད་ང་ཡི་ཡིད་ལ་གནོད་གྱུར་པ། །དེ་ལྟར་ང་ལ་རྨ་
འདིས་གནོད་པར་མི་འགྱུར་རོ། །ཁྱོད་ཀྱི་ཕྱིར་ནི་ང་ཡང་སྡིག་པ་ཅན་དུ་གྱུར། །
གང་ཕྱིར་འདི་ནི་ངས་ཀྱང་མེད་པར་བྱེད་མི་ནུས། །ནགས་ཁུང་སྡིག་པོ་འཇིགས་པ་
མང་པོ་འདི་ནས་ཁྱོད། ། གྲོང་འདབ་ལམ་དུ་བསྐྱལ་ཏེ་ཕྱིན་པར་མ་གྱུར་པ། །དེ་ཡི་
བར་དུ་ང་ཡི་དྲུང་ནས་གནང་བཞིན་འདོང༌། །གཏན་དུ་མ་རུངས་དོགས་པར་གྱུར་
ཀྱང་ལེགས་པར་བསྐྱལ། །ཁྱོད་ནི་གཅིག་པུར་ལུས་ཀྱང་ཉམ་ཆུང་ལ། །ལམ་ཡང་
མི་ཤེས་ནགས་ན་འཁྱམས་ན་ནི། ། འགའ་ཞིག་འོངས་ནས་གནོད་པ་བྱེད་པར་
འགྱུར། ། ཁྱོད་ལ་གནོད་ན་ང་ཡང་དོན་མེད་འགྱུར། ། སྤྲེའུ་ཆེན་པོ་དེས་མི་དེ་ལ་
ཡང་དེ་ལྟར་བྱས་ཏེ་འཕྱས་ནས་གྲོང་འདབ་ཏུ་ཕྱིན་པར་བྱས་ཏེ་དེ་ལ་ལམ་ཡང་
བསྟན་ནས་ཡང་སྨྲས་པ། ནགས་འདབ་ཉམས་དགའ་འདི་ནས་གྲོང་འདབ་ཁྱོད་
ཕྱིན་གྱིས། །དགོན་པ་འགྲོ་དཀའ་འཇིགས་པ་བོར་ལ་བདེ་བར་སོང་། ། སྡིག་པའི་
ལས་ཀྱང་ཡོངས་སུ་སྤང་བར་འབད་པར་རིགས། །དེ་ཡི་རྣམ་པར་སྨིན་པ་ངེས་པར་
སྡུག་བསྔལ་འགྱུར། ། དེར་སྤྲེའུ་ཆེན་པོ་དེས་མི་དེ་ལ་སྙིང་བརྩེ་བས་སློབ་མ་བཞིན་
182



དུ་རྗེས་སུ་གདམས་ནས། །སླར་ནགས་ཀྱི་ནང་དུ་སོང་ངོ་། །དེ་ནས་མི་དེས་དེ་ལྟ་
བུའི་སྡིག་པའི་ལས་མི་བཟད་པ་བྱས་པས་འགྱོད་པའི་མེས་སེམས་གདུངས་ནས།
དེ་མ་ཐག་ཏུ་མཛེའི་ནད་ཆེན་པོས་བཏབ། གཟུགས་ནི་གཞན་དུ་གྱུར།ལུས་
ཀྱི་པགས་པ་ནི་ཁྲ་བོར་སོང་། རྨ་ཞིག་པའི་ཆུ་སེར་གྱིས་ནི་ལུས་གཤེར་བར་གྱུར།
ལུས་ཀྱི་དྲི་ནི་རབ་ཏུ་མི་ཞིམ་པོ་མནམ་པར་གྱུར་ཏོ། །དེ་གང་དང་གང་དུ་སོང་བ་དེ་
དང་དེ་དག་ཏུ་རབ་ཏུ་འཇིགས་པར་སྣང་བས་མིའི་གཟུགས་ཡིན་པར་ཡིད་ཆེས་སུ་
མི་རུང་བས། » སྐད་འཛེར་ཞིང་དམན་པར་སྨྲ་བ་མཐོང་ནས། མི་རྣམས་ཀྱིས་
འདི་ནི་སྡིག་པ་མངོན་སུམ་དུ་འོངས་སོ་སྙམ་ནས། རྡོ་འཕེན་ཞིང་དབྱུག་པས་
གདེངས་ཏེ། སྒྲོད་པའི་ཚིག་རྩུབ་པོས་རབ་ཏུ་སྐྱོད་པར་གྱུར་ཏོ། །དེ་ནས་རྒྱལ་པོ་
ཞིག་རི་དྭགས་བཤོར་དུ་སོང་སོང་བ་ལས་དགོན་པ་ཞིག་ན་རི་དྭགས་བཞིན་དུ་
འཁྱམས་པ་ཉམ་རབ་ཏུ་ཆུང་ཞིང་གོས་དྲི་མ་ཅན་གོན་པ།། པ་ཆར་གྱིས་མདོམས་
དཀྲིས་པ་དེ་ལྟ་ན་རབ་ཏུ་མི་སྡུག་པ་ཞིག་མཐོང་ནས། སྔངས་ཤིང་ངོ་མཚར་དུ་
བཟུང་སྟེ་དྲིས་པ། མཛེ་ཡིས་ལུས་ནི་མི་སྡུག་གྱུར། ། ཤུ་བས་ལུས་ཀྱི་པགས་པ་
བཀྲ། ། སྐྱ་བསེད་ལུས་རིད་རབ་ཏུ་དམན། ། སྐྲ་ནི་རྡུལ་གྱིས་གང་ཞིང་སྦགས། །
ཁྱོད་ནི་སུ་ཞིག་ ཡི་ དྭགས་འདྲེའམ། ། སྡིག་གི་གཟུགས་ སམ་སྲུལ་པོའམ། །ནད་
རྣམས་མང་པོའི་ཚོགས་པའམ། །ནད་ཀྱི་ནང་ན་གང་ཞིག་ཡིན། །དེས་དེ་ལ་ཕྱག་
བྱས་ནས་སྐད་དམན་པས་སྨྲས་པ། རྒྱལ་པོ་ཆེན་པོ་བདག་ནི་མི་ལེགས་ཏེ། མི་
མ་ལགས་པ་མ་ལགས་སོ། ། རྒྱལ་པོས་འོ་ན་ཅིའི་ཕྱིར་འདི་ལྟར་གྱུར་ཅེས་དྲིས་པ་
དང༌། དེ་ལ་བདག་གིས་ཉེས་པར་སྤྱད་པ་རྣམས་སྨྲས་པ། བྱམས་ལ་སྙིང་རིང་
བྱས་པ་ཡིས། །མེ་ཏོག་འདི་ནི་རེ་ཞིག་མྱོས། ། དེ་བས་རབ་ཏུ་མི་བཟད་པའི། །
འབྲས་བུ་གཞན་ནི་སླད་ཀྱིས་མཆིས། ། དེ་བས་བྱམས་པ་སྙིང་རིང་བ། ། དགྲ་བོ་
བཞིན་དུ་ལྟ་བར་རིགས། །རང་བཞིན་བྱམས་པའི་མཛའ་བཤེས་ལ། །རང་བཞིན་
བྱམས་པས་ལྟ་བར་མཛོད། །བྱམས་པ་རྣམས་ལ་སྡང་བར་སྤྱོད་པའི་ཚུལ་བཟུང་
ནས། །ཚེ་འདི་ཉིད་ལ་འདི་འདྲའི་གནས་སྐབས་མྱོང་བར་འགྱུར། ། ཆགས་ལ་
183



སོགས་པའི་སྐྱོན་གྱིས་ཡིད་ནི་རྟོག་པ་རྣམས། །བྱམས་ལ་སྙིང་རིང་འགྲོ་བ་གཞན་དུ་
འདི་ལས་དཔག །།མཛའ་བོ་རྣམས་ལ་སེམས་ཤིང་བྱམས་པས་གྲགས་པ་ཐོབ། །
ཡིད་བརྟན་རིམ་གྲོ་བྱེད་པའི་བདེ་བའང་དེ་ལས་ཐོབ། །ངན་གྲོགས་བྱེད་པའི་ཡོན་
ཏན་ཐོབ་ཅིང་ཡིད་ཀྱང་དགའ།། དགྲ་རྣམས་ཀུན་གྱིས་མི་ཚུགས་མཐོ་རིས་ཐོབ་
པར་འགྱུར། །བྱམས་པའི་ཕྱོགས་ལ་ལེགས་ནོངས་ཅི་མཆིས་པའི། ། མཐུ་རྣམས་
གྲུབ་པ་རྒྱལ་པོས་མཁྱེན་ནས་སུ། །སྐྱེ་བོ་དམ་པ་འདོད་པའི་ལམ་ལ་བརྟེན། །ལམ་
དེར་སོང་ནས་འབྱོར་པ་རྗེས་སུ་འབྲང་། །དེ་ལྟ་བས་ན་སྐྱེས་བུ་དམ་པ་རྣམས་ནི་
གནོད་པ་བྱེད་པ་རྣམས་ལ་དགེ་བའི་ལམ་ལས་ ཉམས་ན། ཇི་ལྟར་སེམས་་་མས་
གདུངས་པར་གྱུར་པ་དེ་ཙམ་དུ་བདག་གི་སྡུག་བསྔལ་གྱིས་ སེམས་གདུང་བར་མི་
འགྱུར་རོ། །ཞེས་དེ་བཞིན་གཤེགས་པའི་བདག་ཉིད་ཆེ་བ་ལ་ཡང་བརྗོད་པར་
བྱའོ། །རིམ་གྲོ་བསྐྱེད་དེ་དམ་པའི་ཆོས་མཉན་པ་དང་། བཟོད་པའི་གཏམ་བྱ་བ་
དང༌། བྱམས་པ་ལ་སྙིང་ཉེ་བར་བྱ་བ་དང༌།། སྡིག་པའི་ལས་ཀྱི་ཉེས་དམིགས་
བསྟན་པ་ལ་ཡང་བརྗོད་པར་བྱའོ། ། སྤྲེའུ་ཆེན་པོར་སྐྱེས་པའི་རབས་ཏེ་ཉི་ཤུ་བཞི་
པའོ། ། ། ང བ ད ་ བ 1:|:ཀྱི ང བ ད། ཀ ཚེ་
1:/ ཉེར་ལྔ་བ། རི་དྭགས་ཤ་ར་བྷར་སྐྱེས་པའི་རབས། །
1:|:ང་ཚོ
༼བམ་པོ་དགུ་པ། སྙིང་རྗེ་ཆེན་པོ་དང་ལྡན་པ་རྣམས་ནི་བདག་ལ་གསོད་
པར་བྱེད་པ་རྣམས་ཀྱང་ཉམས་ཉེས་པར་གྱུར་ན་སྙིང་བརྩེ་བར་བྱེད་ཀྱི་ཡལ་བར་མི་
དོར་རོ། །དེ་ཡང་འདི་ལྟར་བྱང་ཆུབ་སེམས་དཔའ་རེ་ཞིག་ཅིག་འབྲོག་དགོན་པ་
མིའི་རྒྱུན་ལྷུང་མེད་ཅིང་སྒྲ་མི་གྲག་པ། ། རི་དྭགས་ཀྱིརིགས་མང་པོ་གནས་པ་ཤིང་
གི་རྩ་བ་དང་ལྡུམ་བུ་མང་པོ་རྩྭ་སྟུག་པོའི་ནང་དུ་ནུབ་པ། །མགྲོན་པོ་རྣམས་ཀྱི་ཤིང་
རྟ་དང་བཞོན་པའི་རྐང་པས་ལམ་གྱི་སྲོལ་མ་བཏོད་པ། །འབབ་ཆུ་འབབ་པ་དང༌།
གྲོག་མཁར་དང༌། གད་པ་དག་གིས་ས་གཞིའི་ཕྱོགས་མི་བདེ་བ་ཞིག་ན་རི་དྭགས་
ཤ་ར་བྷ་སྟོབས་རྩལ་དང༌། མགྱོགས་པ་དང་། སེམས་སྟོབས་ཕུན་སུམ་ཚོགས་ཤིང་
184
་་་



ལུས་སྲབ་པ་དང་ལྡན་པ་ཞིག་ཏུ་གྱུར་ཏོ་ཞེས་གྲགས་སོ། །དེ་སྙིང་རྗེ་ལ་གོམས་པ་
དང་སེམས་ཅན་རྣམས་ལ་གནོད་པ་མི་བྱེད་ཅིང་རྩྭ་དང་ལོ་མ་དང་ཆུ་ཙམ་གྱིས་འཚོ་
བ་ཆོག་ཤེས་པའི་ཡོན་ཏན་གྱིས་དགོན་པ་ན་གནས་པ་ལ་དགའ་བའི་བློ་དང་ལྡན་
པའི་རྣལ་འབྱོར་པ་རབ་ཏུ་དབེན་པ་ལ་དགའ་བ་བཞིན་དུ་འབྲོག་དགོན་པ་དེ་ན་
བརྒྱན་ཏེ་གནས་པར་གྱུར་ཏོ། ། རི་དྭགས་ལུས་ལ་མི་ལྟར་བརྟན་པའི་སེམས། །
དཀའ་ཐུབ་ཅན་བཞིན་འགྲོ་བ་རྣམས་ལ་བརྩེ། །ནགས་ཚལ་དབེན་པ་དེར་ནི་དེར་
གནས་པ། ། རྣལ་འབྱོར་ཅན་བཞིན་རྩྭ་མཆོག་དག་གིས་མགུ། ། དེ་ནས་རེ་ཞིག་
ཅིག་ཡུལ་དེ་ལ་དབང་བའི་རྒྱལ་པོ་ཤིང་རྟ་བཟང་པོ་ལ་ནི་ཞོན། ལག་ན་མདའ་
གཞུ་ཐོགས་ཏེ། བདག་ཉིད་རི་དྭགས་ལ་འཕོང་སྐྱེན་ནམ་མི་སྐྱེན་ཚད་པའི་ཕྱིར་
ཆགས་པའི་དབང་གིས་རི་དྭགས་བསྙེགས་པ་དང་། རྟ་རབ་ཏུ་མགྱོགས་པས་རྟ་
དང༌། གླང་པོ་ཆེ་དང་། ཤིང་རྟ་དང་། རྐང་ཐང་གི་ཚོགས་རྣམས་རྒྱང་རིང་
པོར་ལུས་བཞིན་དུ་ཕྱོགས་དེར་འོངས་པ་དང༌། །རྒྱང་རིང་པོ་ནས་སེམས་དཔའ་
ཆེན་པོ་དེ་མཐོང་ནས་བསད་པར་བསམས་ཏེ། མདའི་མདེའུ་རྣོན་པོ་ཅན་ཕྱུང་
ནས། བདག་ཉིད་ཆེན་པོ་གང་ན་འདུག་པ་དེའི་ཕྱོགས་ སུ་ རྟ་མགྱོགས་པ་དེ་
བརྒྱུགས་པ་དང་། དེ་ནས་བྱང་ཆུབ་སེམས་པས་རྒྱལ་པོ་དེ་རྟ་མགྱོགས་པ་ལ་ཞོན་
ཏེ་མདའ་གཞུ་ཐོགས་ནས་བསྙེགས་པ་མཐོང་བ་དང་། སླར་རྒོལ་བར་ནུས་སུ་
ཟིན་ཀྱང་གྱ་ཚོམ་དུ་སྒྲོལ་བ་སྤང་བའི་ཕྱིར། རབ་ཏུ་མགྱོགས་པའི་ཤུགས་ཀྱིས་
བརྒྱུགས་ཏེ་སོང་ངོ་། །དེ་རྟ་བཟང་དེས་བསྙེགས་པ་དང་ལམ་ཀ་ན་གྲོག་རོང་ཆེན་
པོ་ཞིག་ཡོད་པ་ལ་བ་གླང་གི་རྗེས་ལ་བྱ་བ་བཞིན་དུ་མཆོངས་ནས་བྲོས་ཏེ་སོང་ངོ༌། །
དེ་ནས་རྟ་དེ་རི་དྭགས་ཤ་ར་བྷ་བྲོས་པའི་ལམ་དེ་ཉིད་དུ་མགྱོགས་པར་བསྙེགས་པ་
དང༌། གྲོག་རོང་དེ་ལ་ཐུག་ནས་མཆོངས་མ་ནུས་ནས་འཐེན་ནོ། །དེ་ནས་རྟ་ཡི་
ཐོག་ནས་རྒྱལ་པོ་མཚོན་ཆར་བཅས་པ་སྟེ། ། གྲོག་རོང་ཆེན་པོའི་ནང་དུ་ལྷུང༌། །ལྷ་
མིན་དམག་མི་མཚོར་ལྷུང་བཞིན། །དེ་ཡི་མིག་ནི་རི་དྭགས་དེ་ལ་ཡེངས། ། གྲོག་
རོང་དེ་ ཡང་མཐོང་བར་མ་གྱུར་ཞིང་། །མི་བརྟན་སྐྱོན་གྱིས་ རྟ་ ཡི་གོང་ནས་་་་
185



གཡོས།། རྟ་མགྱོགས་ཤུགས་ཀྱིས་རྒྱལ་པོ་ལྟུང་བར་གྱུར། །དེ་ནས་བྱང་ཆུབ་སེམས་
པས་རྟའི་རྨིག་པའི་སྒྲ་མི་གྲག་པ་དང༌། ཅི་རྒྱལ་པོ་དེ་སླར་ལོག་གམ་སྙམ་དུ་རྟོག་
པ་སྐྱེས་ཏེ་སླར་བལྟས་པ་དང་། ༩ རྟ་ཞོན་པ་མེད་པར་གྲོག་རོང་ཁ་ན་འདུག་པ་
མཐོང་ངོ༌། * དེས་བསམས་པ། ་༌་རྒྱལ་པོ་དེ་གྲོག་རོང་གི་ནང་དུ་ལྷུང་བ་གོར་མ་
ཆག་གོ་སྙམ་མོ། །འདི་ན་ངལ་བསོ་རུང་བའི་རྟེན་ནམ། ། ཤིང་དྲུང་གྲིབ་མ་སྡུག་པོ་
ཅན་ནམ། ཨུཏྤ་ལའི་འདབ་མ་སྔོན་པོ་འདྲ་བའི་མཚོ་ཡང་མེད། འདི་ལྟ་བུའི་
འབྲོག་དགོན་པ་གཅན་གཟན་ཁྲོ་བོ་རྣམས་རྒྱུ་བ་ན་རྟ་བཞག་ སྟེ་ངལ་བསོ་ཞིང་
འདུག་པའི་གནས་ཀྱང་མེད། རི་དྭགས་བཤོར་དུ་ཡང་མེད། གབ་ཏུ་རུང་བའི་
རྩྭ་མཐུག་པོ་ཡང་ཅུང་ཟད་ཀྱང་མེད་དེ། །དེ་བས་ན་རྒྱལ་པོ་དེ་ནི་གདོན་མི་ཟ་བར་
གྲོག་རོང་འདིའི་ནང་དུ་ལྷུང་བར་གྱུར་ཏོ་སྙམ་མོ། ། བདག་ཉིད་ཆེན་པོ་དེས་དེ་
ལྟར་ངེས་པར་གྱུར་ནས། དེས་བདག་གསོད་པ་ལ་འོངས་པ་ཡིན་ཀྱང་། དེ་ལ་
སྙིང་རྗེ་ཆེན་པོ་སྐྱེས་པར་གྱུར་ཏོ། ། དེ་ཉིད་རྒྱལ་མཚན་བཟང་པོའི་རྒྱན་རྣམས་
དང་། །ཕུབ་དང་མཚོན་ཆ་མང་པོས་རྣམ་པར་མཛེས། །རྟ་དང་གླང་ཆེན་ཤིང་རྟ་
རྐང་ཐང་དང༌། ། སིལ་སྙན་སྣ་ཚོགས་སྒྲ་སྒྲོགས་དཔུང་དག་གིས། ། ཕྱི་བཞིན་་་་་
བསྐྱེལ་ཞིང་མཛེས་པའི་གདུགས་ཀྱིས་བསྐྱབས། །གཡག་རྔའི་བསིལ་གཡབ་གཡོབ་
པས་མཛེས་པར་བྱས། ། སྐྱེ་བོ་མང་པོས་ལྷ་ཡི་དབང་པོ་བཞིན། ། མཆོད་པའི་རྒྱལ་
སྲིད་བདེ་བ་མྱོང་གྱུར་ནས། །དེ་རིང་ཁོ་ནར་གཡང་ས་ཆེན་པོར་ལྷུང༌། ། ལྟུང་བའི་
ཤུགས་ཀྱིས་ཡོན་ལག་གྲུགས་པར་གྱུར། ། རྒྱལ་བར་གྱུར་ཏམ་ཡང་ན་མྱ་ངན་
བྱེད། །ཀྱེ་མའོ་མཚོར་བྱས་ཉོན་མོངས་རང་བཞིན་གྱུར། །སྡུག་བསྔལ་མ་མྱོང་རབ་
ཏུ་གཞོན་ཤ་ཅན། །ཡ་རབས་རྣམས་ལ་ཉམས་ཉེས་གནོད་པ་བཞིན། །མ་རབས་
རྣམས་ལ་རྨ་རྙིང་སོས་འདྲ་བར། །སྡུག་བསྔལ་རྣམས་ཀྱིས་དེ་ལ་གནོད་མི་ས་འབད་
འགྱུར། །དེ་བས་ན་འདི་ནས་བདག་རང་ཐར་བར་ནི་མི་ནུས་ཏེ། སྲོག་གི་ལྷག་
མ་ཙམ་ཞིག་ལུས་སུ་ཟིན་ཀྱང་འདི་ཡལ་བར་འདོར་བར་མི་རིགས་སོ་སྙམ་ནས།
བདག་ཉིད་ཆེན་པོ་དེ་སྙིང་རྗེས་སེམས་དྲུངས་ནས་གཡང་སའི་འགྲམ་དུ་ཕྱིན་པ་
186



དང༌། དེ་དེ་ན་འཐབ་བེར་ནི་རྡུལ་གྱིས་གཡོགས། ཐོད་བཅིངས་པ་ནི་ཞིག་
གཡང་སར་ ལྷུང་ སྟེ་ སྣོད་པའི་ཚོར་བ་མྱོང་ བས་ནི་ སེམས་ ལ་ཁྱབ་པར་གྱུར་ཏེ།
འགྲེ་ཞིང་འདུག་པ་མཐོང་ངོ༌། ། གྲོག་རོང་དེ་ཡི་ནང་ན་འགྲེ་ཞིང་འདུག་པ་ཡི། །
རྒྱལ་པོ་མཐོང་ནས་མིག་ནི་མཆི་མས་གང་། ། སྙིང་རྗེའི་དབང་གིས་དགྲ་ཡི་འདུ་
ཤེས་བརྗོད། ། དེ་ཡི་སྡུག་བསྔལ་ཐུན་མོང་ཉིད་དུ་གྱུར། ། སྐྱེ་བོ་དགེ་བའི་རང་
བཞིན་སྟོན་བྱེད་ཅིང་། །དབུགས་འབྱིན་འགྱུར་བ་འཇམ་ཞིང་གསལ་བའི་བཅས་
ཚིག།ཞེ་སར་བཅོས་ཤིང་ཡིད་དུ་འོང་བ་ཡིས། །ཡ་རབས་ཚུལ་བཞིན་དེ་ལ་འདི་
སྐད་སྨྲས། །རྒྱལ་པོ་ཆེན་པོ་སྣོད་པར་མ་གྱུར་ཏམ། །གཡང་ས་ཟབ་མོ་འདིར་ནི་
ལྷུང་བ་ཡིས། །ལུས་ལ་ཆག་གྲུགས་བྱུང་བར་མ་གྱུར་ཏམ། ། ཁྱོད་ཀྱི་ནད་རྣམས་
རྒྱས་པར་མ་གྱུར་ཏམ། །མི་ཡི་བདག་པོ་བདག་ནི་གཞན་མ་ལགས། །ཁྱོད་ཀྱི་ཡུལ་
ན་གནས་པའི་རི་དྭགས་ལགས། ། ཁྱོད་ཀྱི་རྩྭ་དང་ཆུ་ཡིས་བདག་སྐྱེད་བསྐྱེད། །དེ་
བས་བདག་ལ་བག་ནི་ཕབ་པར་རིགས། །གཡང་སར་ལྷུང་བས་མི་དགྱེས་མ་མཛད་
ཅིག །ཁྱོད་ནི་འདི་ནས་བདག་གིས་དབྱུང་བར་ནུས། ། བདག་ལ་ཐུགས་རྗེས།
རུང་བར་དགོངས་ནས་སུ། །འོ་ན་བདག་མཆིས་མྱུར་དུ་བཀའ་སྩོལ་མཛོད། །དེ་
ནས་རྒྱལ་པོ་དེས་དེ་སྐད་སྨྲ་བ་རབ་ཏུ་ངོ་མཚར་ཆེ་བར་གྱུར་པ་དེས་ཡ་མཚན་དུ་
གྱུར་ཞིང་སེམས་མགུ་ཡང་ངོ་ཚ་སྐྱེས་ཏེ་བདེན་ནམ་རྫུན་སྙམ་ནས་བསམས་པ།
དགྲ་ལ་རྒོལ་བར་ནུས་བཞིན་དུ། །བདག་ལ་ཇི་ལྟར་སྙིང་རྗེ་སྐྱེས། ། བདག་གིས་
གནོད་པར་བྱས་པའང་ཤེས། ། སྐྱོན་མེད་འདི་ནི་སུ་ཞིག་ཡིན། །ཨེ་མ་ཧོ་འཇམ་
ཞིང་རྣོ་བ་ཡི། །ལས་ཀྱིས་བདག་ནི་བསྐུལ་བར་གྱུར། །བདག་ཉིད་ཕྱུགས་སམ་རི་
དྭགས་ཡིན། །རི་དྭགས་གཟུགས་ཅན་འདི་ནི་གཞན། །དེ་བས་ན་འདིས་བག་ཕབ་
སྟེ་སྨྲས་པ་འདི་བཞིན་དུ་བྱ་བར་རིགས་སོ་སྙམ་ནས་དེ་ལ་སྨྲས་པ། འཐབ་བེར་
མཐུག་པོ་བགོས་པས་ན། །བདག་གི་ལུས་འདི་ཆེར་མི་སྣད། །གཡང་ས་ན་ནི་ལྟུང་
བ་ཡིས། ། ཅུང་ཟད་སྣད་པ་བདག་གིས་བཟོད།། ཁྱོད་ལྟར་དགེ་བར་སེམས་པ་
ལ། ། ནོངས་པ་བགྱིས་པའི་སྡུག་བསྔལ་ཙམ། །གཡང་ས་ན་ནི་ལྟུང་བ་ཡི། ། སྡུག་
187



བསྔལ་བདག་ལ་ག་ལ་མཆིས། །གཟུགས་ཀྱི་རྐྱེན་གྱིས་རི་དྭགས་ལྟར། །བདག་གིས་
ཁྱོད་ནི་མཐོང་བར་གྱུར། །ཁྱོད་ཀྱི་རང་བཞིན་མ་འཚལ་བ། །དེ་ནི་ཐུགས་ལ་མ་
བཅངས་ཤིག །དེ་ནས་རྒྱལ་པོ་དེ་ཡི་ཚིག། །དགའ་བར་སྟོན་པ་སྨྲས་པ་དེས། །
གྲོག་རོང་ནས་དབྱུང་བར་འདོད་པ་ཤ་ར་བྷས་རིག་ནས། །རྡོ་བ་མིའི་ལྗིད་ཙམ་དུ་
ལྗི་བ་གཅིག་ལ་ཚད་དེ་དབྱུང་ནུས་པར་གོམས་པར་བྱས་ནས། | བདག་གི་སྟོབས་
ཀྱི་ཉམས་དྲོད་རིག་པ་དང་། རྒྱལ་པོ་དེ་དབྱུང་བར་ཆས་ཏེ། གྲོག་རོང་དེའི་
ནང་དུ་ཞུགས་ནས་དེའི་དྲུང་དུ་འོངས་ནས་གུས་པར་སྨྲས་པ། བདག་ལ་ཕན་
པར་གྱུར་པར་གཟིགས་ནས་སུ། ། དགྱེས་ཤིང་དང་བའི་ཞལ་གྱིས་མངོན་ ཕྱོགས་
པ། ། དེ་ཡི་བར་དུ་བདག་ལུས་རེག་པ་འདི། ། དགོས་ པའི་དབང་གིས་རེ་ཞིག།
བཟོད་པར་མཛོད། །རྒྱལ་པོ་ཆེན་པོ་དེ་བས་ན་བདག་གི་རྒྱབ་ཏུ་བཅིབས་ལ་བདག་
ལ་ལེགས་པར་འཇུས་ཤིག་ཅེས་སྨྲས་པ་དང༌། དེས་ཀྱང་དེ་བཞིན་དུ་བགྱིའོ་ཞེས་
མཉོན་ནས་རྟ་ལ་ཞོན་པ་བཞིན་དུ་དེ་ལ་ཞོན་ནོ། ། དེ་ནས་རོ་སྟོད་གྱེན་དུ་མངོན།
བསྟོད་ནས། ། མི་ཡི་བདག་པོས་ལེགས་པར་ཞོན་པ་དང༌། ། སྙིང་སྟོབས་ཆེན་པོ་
དྲག་པོའི་ཤུགས་ཀྱིས་མཆོངས།། རྟ་བབས་རྒྱུན་བཞིན་སྟེང་དུ་བྱུང་བར་གྱུར། །དེ་
ནས་རྒྱལ་པོ་གྲོག་རོང་ནས་ཕྱུང་བ་དང་། དགའ་བར་གྱུར་ནས་རྟ་ཡང་བླངས་ཏེ།
བྱིན། །རང་གི་ཁྱིམ་དུ་འགྲོ་བའི་ལམ་བསྟན་ནས། །ནགས་ཚལ་ནང་དུ་འགྲོ་བར།
ཆས་པར་གྱུར། །དེ་ནས་རྒྱལ་པོ་དེ་བྱས་པ་དྲིན་དུ་གཟོ་བས། དེའི་ཕན་བཏགས་
པའི་དུལ་ཞིང་འཇམ་པ་དེས་སེམས་རབ་ཏུ་དགའ་བར་གྱུར་ནས། ། ཤ་ར་བྷ་ལ་
མགུལ་ནས་འཁྱུད་དེ་སྨྲས་པ། བདག་གི་སྲོག་ཀྱང་རི་དྭགས་ཁྱོད་མངའ་ན། །
བདག་ལ་བཟློག་པ་གཞན་ལྟ་ཅི་ཞིག་སྨོས། །དེས་ན་བདག་གི་ཁྱིམ་འདི་གཟིགས་
པར་རིགས། །བཞུགས་སུ་གནང་ན་དེ་ན་བཞུགས་སུ་གསོལ། །ནགས་ཚལ་རྔོན་པ་
གང་ཞིག་འཇིགས་དང་བཅས། །གྲང་དང་ཚ་དང་ཆར་འབབ་སྡུག་བསྔལ་ཅན། །
འདི་ལྟ་བུར་ནི་བདག་གིས་ཁྱོད་བོར་ནས། ། བདག་ནི་གཅིག་པུར་ཁྱིམ་དུ་འགྲོ་མི་
རིགས། ། དེ་བས་ན་འོ་སྐོལ་འ གྲོགས་ཏེ་བཞུད་ཀྱིས་ཚུར་སྤྱོན་ཞེས་སྨྲས་པ་དང༌།
188



དེ་ནས་བྱང་ཆུབ་སེམས་དཔའི་དུལ་ཞིང་འཇམ་པའི་ཚིག་གིས་མགུ་བར་བྱས་ནས་
དེ་ལ་སླར་སྨྲས་པ། མི་མཆོག་ཡོན་ཏན་དགའ་བ་ཁྱོད་ལྟ་བུ། །ཉིད་ལ་ཚུལ་འདི་
རབ་ཏུ་རིགས་པ་ལགས། །གོམས་པར་བྱས་པས་སྐྱེ་བོ་དམ་པ་རྣམས། །ཡོན་ཏན་
མང་པོ་རང་གི་ངང་དུ་ གྱུར། ། གལ་ཏེ་བདག་ལ་ ཕན་བཏགས་བཞེད་ན་ནི། །
བདག་ ཅག་ཁྱིམ་ན་མི་གནས་ནགས་ན་གོམས། ། དེ་བས་མི་རྣམས་བདེ་བའང་
གཞན་ཁྱིམ་ལགས། །རི་དྭགས་རིགས་དང་མཐུན་པའི་བདེ་བའང་གཞན། །གལ་
ཏེ་བདག་ནི་དགའ་བར་ཁྱོད་བཞེད་ན། །དཔའ་བོ་ཁྱོད་ཀྱིས་རྔོན་པའི་ཕྲིན་ལས་
སྤངས། །དུད་འགྲོའི་རང་བཞིན་སེམས་ནི་གླན་པ་ཅན། །རི་དྭགས་ཉོན་མོངས་
རྣམས་ལ་སྙིང་རྗེ་མཛོད། །བདེ་ལ་གནས་དང་སྡུག་བསྔལ་བྲལ་འདོད་པ། །སེམས་
ཅན་ཐམས་ཅད་མཚུངས་པར་ཐུགས་ལ་དགོངས། ། དེ་བས་བདག་ཉིད་མི་འདོད་
གང་ཡིན་པ། །དེ་དག་གཞན་ལ་བགྱི་བར་མི་རིགས་སོ། །གྲགས་པ་མེད་ཅིང་དམ་
པས་སྨད་པར་འགྱུར། ། སྡུག་བསྔལ་སྡིག་ལས་བྱུང་བར་རིག་ནས་ནི། །དགྲ་བོའི་
ཕྱོགས་བཞིན་སྡིག་པ་སྤོང་བར་མཛོད། ། དེ་ནི་རང་ བཞིན་ཡལ་བར་དོར་མི་་་་
རིགས། །གང་ལ་བརྟེན་ནས་དཔལ་གྱི་གནས་གྱུར་པ། །འཇིག་རྟེན་བསྔགས་པའི་
རྒྱལ་སྲིད་ཐོབ་འགྱུར་བའི། །བསོད་ནམས་དེ་ཉིད་རྣམ་པར་འཕེལ་བར་མཛོད། །
ཕན་འདོགས་ཕྱོགས་ནི་སྤོང་བར་ཡོང་མི་རིགས། །དུས་སུ་རིམ་གྲོ་བྱས་པའི་སྦྱིན་པ་
རྒྱ་ཆེན་དང་། ། སྐྱེ་བོ་དགེ་དང་མཐུན་པའི་ཚུལ་ཁྲིམས་བརྟེན་པ་དང༌། ། བདག་
དང་གཞན་ལ་ཕན་པ་བསྒྲུབ་པའི་བློས། ། བདེ་བ་བསྒྲུབ་དང་གྲོགས་དང་བསོད་
ནམས་སོགས། །དེ་ལྟར་བདག་ཉིད་ཆེན་པོ་དེས་རྒྱལ་པོ་དེ་ལ་ཚེ་འདི་དང་ཚེ་ཕྱི་
མའི་དོན་དུ་བྱ་བ་ལ་ཕན་ནི་བཏགས། ། རྒྱལ་པོ་དེས་ཀྱང་དགོས་པའི་ཚིག་མཉན་
ཏེ་རབ་ཏུ་གུས་པས་ལྟོ་བཞིན་དུ་ནགས་ཚལ་དེ་ཉིད་ཀྱི་ནང་དུ་བཞུད་དེ་སོང་ངོ༌།། །།
དེ་ལྟ་བས་ན་སྙིང་རྗེ་ཆེན་པོ་རྣམས་ནི་བདག་ལ་གནོད་པར་བྱེད་པ་རྣམས་ཀྱང་
ཉམས་ཉེས་པར་གྱུར་ན་སྙིང་བརྩེ་བར་བྱེད་ཀྱི་ཡལ་བར་མི་དོར་རོ། །དེ་བཞིན་དུ་
སྙིང་རྗེ་ཆེན་པོའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། ། དེ་བཞིན་་་་
189



གཤེགས་པའི་ཡོན་ཏནི་བསྔགས་པ་དང་། རིམ་གྲོ་བསྐྱེད་དེ་དམ་པའི་ཆོས་
མཉན་པ་དང་། །འཁོན་མེད་པར་བྱས་ན་དགྲ་ཞི་བར་འགྱུར་བའི་དཔེ་དང༌། །
བཟོད་པའི་གཏམ་བྱ་བ་ལ་ཡང་སྦྱར་བར་བྱ་སྟེ། དུད་འགྲོར་གྱུར་པ་རྣམས་ཀྱང་
འདི་ལྟར་བདག་གསོད་པ་ལ་སྙིང་རྗེ་བྱེད་པ་ཡོད་ན། མིར་གྱུར་པའམ་རབ་ཏུ་
བྱུང་བར་ཁས་འཆེས་པ་ལ་སེམས་ཅན་རྣམས་ལ་སྙིང་རྗེ་མེད་ན་ལྟ་ག་ལ་རུང་ཞེས་
སྲོག་ཆགས་རྣམས་ལ་སྙིང་རྗེ་དང་ལྡན་པར་བྱ་ཞེས་ཀྱང་བརྗོད་པར་བྱའོ། ། རི་
དྭགས་ཤ་ར་བྷར་སྐྱེས་པའི་རབས་ཏེ་ཉི་ཤུ་ལྔ་པའོ། ། ། ། ། ༢ རག་པ།ད་nཏི
ཉེར་དྲུག་པ། རི་དྭགས་རུ་རུར་སྐྱེས་པའི་རབས།
ད་ལ་གང ༈ དགེ་བ་རྣམས་ནི་གཞན་སྡུག་བསྔལ་བ་ཉིད་ཀྱིས་བདག་སྡུག་བསྔལ་ཏེ་དེ་
མི་བཟོད་ཀྱི་བདག་གི་སྡུག་བསྔལ་བཟོད་པ་ནི་མ་ཡིན་ནོ། །དེ་ཡང་འདི་ལྟར་བྱུང་
ཆུབ་སེམས་དཔའ་རེ་ཞིག་ཅིག་དགོན་པའི་ནགས་ཚལ་ཆེན་པོའི་ཤིང་སཱ་ལ་དང་།
བ་ཀུ་ལ་དང་། པི་ཡ་ལི་དང༌། ཧི་ན་ཏ་ལ་དང༌། ། མུ་ལེ་གྲུམ་ཤིང་དང་། ཏི་
མི་ལ་དང༌། ། ནག་ཏ་ལ་དང༌། བི་དུ་ལ་དང༌། ནི་ཙུ་ལ་མང་པོ་དང༌། ། ཤིང་
ཤ་པ་དང་། ཨ་ཏི་ནི་ཤ་དང༌། ཤ་མི་དང་།:པ་ལ་ཤ་དང༌། རྩྭ་ཀ་ཤི་དང༌། །
ཀུ་ཤ་དང༌། འོད་མ་དང༌།། ” སྨྱུག་མའི་ནགས་ཚལ་སྟུག་པོ་ཅན་དང༌། ཤིང་ཀ་
དམ་པ་དང༌། སཎྜ་དང༌། ཨ་རྫུ་ན་དང༌། དྷ་བ་དང༌། སེང་ལྡེང་དང༌།
ཀུ་ཌ་ཛ་སྡུག་པོ་ཡོད་པ། ཤིང་ལྗོན་པ་ལྡུམ་བུ་མང་པོ་འཁྲི་ཤིང་སྣ་ཚོགས་ཀྱིས་
དཀྲིས་པ། རི་དྭགས་རུ་རུ་དང༌། བྲྀཥ ཏ་དང་། སྲི་མ་ར་དང༌། གཡག་རྒོད་
དང༌། གླང་པོ་ཆེ་དང༌། བ་མན་དང༌། ་ མ་ཧེ་དང༌། དགོ་བ་དང༌། ནུ་
ཀུ་ དང༌། ། ཕག་ རྒོད་དང༌། །སྟག་ དང༌། །གཟིག་དང་། སེང་ གེ་ དང་།
སྤྱང་ཀི་དང་། དོམ་དང༌། དྲེད་ལ་སོགས་པ་མང་པོ་རྒྱུ་བ། མིའི་རྒྱུན་ལུགས་
མེད་པའི་ས་ཕྱོགས་ཤིག་ན། རི་དྭགས་རུ་རུ་གསེར་བཙོ་མའི་ཁ་དོག་གསལ་བ་
འདྲ་བ། ོ སྤུ་རོབ་ཏུ་འཇམ་པ། ༢ ལུས་ཀྱི་མདོག་རིན་པོ་ཆེ་ཨན་ད་རྙིལ་དང་།
190



མར་གད་དང༌། བཻཌཱུརྱའི་ཁ་དོག་འདྲ་བའི་ཚོན་སྣ་ཚོགས་ཀྱི་ཐིག་ལེས་བརྒྱན་པ།
མིག་གི་དཀྱུས་ནི་རིང་ཞིང་བཀྲག་བཟང་བ། ཀ་རྭ་དང་རྨིག་པ་རིན་པོ་ཆེ་ལྟར་
འཇམ་ཞིང་འོད་དང་ལྡན་པ། གཟུགས་བལྟ་ན་རབ་ཏུ་སྡུག་པ། རིན་པོ་ཆེའི་
འབྱུང་གནས་འགྲོ་ཤེས་པ་འདྲ་བ་ཞིག་ཏུ་གྱུར་ཏོ་ཞེས་གྲགས་སོ། ། དེ་ཡང་རང་གི་
ལུས་ཆགས་སུ་རུང་བ་དང་སྐྱེ་བོ་རྣམས་སྙིང་རྗེ་ཆུང་བར་ཤེས་ནས། ། ནགས་ཚལ་
སྡུག་པོ་སྐྱེ་བོ་མེད་པ་དག་ན་ཉམས་དགའ་བར་འདུག་གོ །དེ་སེམས་རྣོ་བས་
ཕྱོགས་ གང་ དང་ གང་ ན་ ཇོན་ པ་ རྣམས་ རྒྱུ་ བ་ དང༌། ? འཁྲུལ་ འཁོར་ དང་།
གཏོར་དང་། རྒྱ་མོ་དང་། ། རྙི་བཙུགས་པ་དང་། རྙིང་དང༌། ། ཤིང་གི་ཝ་དང་
འཛོལ་རྣམས་ལེགས་པར་སྤངས་ནས་རི་དྭགས་མང་པོ་རྗེས་སུ་འབྱུང་བ་རྣམས་ལ་
ཡང་སློབ་དཔོན་དང་ཕ་མ་བཞིན་དུ་སློབ་པ་དང༌། །རི་དྭགས་རྣམས་ཀྱི་བདག་པོ་
བྱེད་ཅིང་འདུག་གོ :: །གཟུགས་དང་ཤེས་པ་ཕུན་སུམ་ཚོགས། བྱ་བ་རྣམས་ལ་
མཁས་པས་བརྒྱན། ། བདག་ལ་ཕན་འདོད་སྐྱེ་བོ་ལ། ། མཆོད་པ་མི་བྱེད་སུ་ཞིག་
ཡོད། །དེ་ནས་རེ་ཞིག་ཅིག་བདག་ཉིད་ཆེན་པོ་དེ་ནགས་ཚལ་སྟུག་པོ་དེ་ན་གནས་
བཅས་ཤིང་འདུག་འདུག་པ་ལས། དེ་དང་ཉེ་བ་ཞིག་ན་འབབ་པའི་ཆུ་གསར་དུ་
བབ་པས་གང་བ་རབ་ཏུ་ཤུགས་དྲག་པོས་མི་ཞིག་ཁྱེར་ནས་ངུ་ཞིང་འབོད་པའི་སྒྲ་
ཐོས་པར་གྱུར་ཏོ། །ཆུ་ཆེན་འབྲུབ་པ་རབ་ཏུ་དྲག་པོ་ཡིས། །ཁྱེར་ནས་མགོན་མེད་
གཟིངས་ཀྱང་ཡོད་མ་ཡིན། ། བདག་ལྟར་ཕོངས་ཤིང་ཉམ་ཐག་བསྒྲལ་བའི་ཕྱིར། །
སྡུག་བསྔལ་བྱམས་པས་མྱུར་དུ་བརྒྱུགས་ཏེ་བཟུང༌། །ད་ནི་ཤོལ་དུ་རུང་བ་མ་ཡིན།
ཏེ། །ངལ་ཞིང་དུབ་པས་དཔུང་པའང་འགྱུར་མི་ནུས། །ཟུག་ཅིང་འབོག་ཏུ་རུང་
བའང་ཅུང་ཟད་མེད། །དེ་བས་བརྒྱུགས་ཏེ་འོང་བའི་དུས་ལ་བབ། །དེ་ནས་བྱང་
ཆུབ་སེམས་དཔའ་དེས་སྙིང་རྗེ་རྗེ་སྐད་དུ་ངུ་ཞིང་འབོད་པའི་སྒྲ་དེས་སྙིང་ལ་བརྡེག་
པ་བཞིན་དུ་གྱུར་ནས། | མ་འཇིགས་མ་འཇིགས་ཞེས་ཟེར་བའི་ཚིག་འཇིགས་པ་
དང་ མི་དགའ་བ་དང༌། ངལ་བ་དུབ་པ་མེད་པར་བྱེད་པ་ལོ་བརྒྱ་གོམས་པར་
བྱས་པ་གསལ་བར་གསང་བསྟོད་དེ་སྙིང་རྗེས་གདུངས་ནས་མིའི་སྐད་དུ་ཕྱུང་སྟེ། །
191



ནགས་ཚལ་སྟུག་པོ་དེ་ནས་བྱུང་བ་དང་ཐག་རིང་པོ་ནས་མི་དེ་ཆུས་ཁྱེར་བ་ཡིད་དུ་
འོང་བའི་སྐྱེས་བསྐུར་ཏེ་བཏང་བ་བཞིན་དུ་འོང་བ་མཐོང་ངོ་། །དེ་ནས་དེ་བསྒྲལ་
ཕྱིར་ནི་ངས་བྱས་ པས། །བདག་སྲོག་ཡལ་བར་བོར་ཡང་མི་སེམས་པར། །དེ་ནི་
འབབ་ཆུ་དྲག་པོའི་འཇིང་དེར་ཞུགས། ། དགྲ་ཡི་དཔུང་རྣམས་འཇོམས་པའི་ས་
དཔའ་བོ་བཞིན། །དེ་ནས་ལུས་ཀྱིས་དེ་ཡི་ལམ་བཀག་ནས། །ང་ལ་འཇུས་ཞེས་དེ།
ལ་ཚིག་ཏུ་སྨྲས། །སྐྲག་པས་ཉན་ལ་ངལ་བས་ཡན་ལག་འཁུམས། །དེ་ནི་དེ་ཡི་རྒྱབ་
ཏུ་ཞོན་པར་གྱུར། །མི་དེའི་ལྗིད་ཀྱིས་རབ་ཏུ་ནོན་གྱུར་ཞིང་། །འབབ་ཆུ་དྲག་པོའི་
ཤུགས་ཀྱིས་བདས་གྱུར་ཀྱང་། ། དཔའ་སྙིང་བརྟན་ལ་རྩོལ་བ་དྲག་པོ་ཡིས། ། ཡིད་
དུ་འོང་བའི་འགྲམ་དུ་མ་ཉམས་ཕྱིན། །དེ་ནས་མི་དེ་འགྲམ་དུ་ཕྱིན་པར་བྱས་ནས།
སུ། ། རབ་ཏུ་དགའ་བས་ངལ་བའི་སྡུག་བསྔལ་མེད་པར་གྱུར། ། བདག་གི་དྲོད།
ཀྱིས་དེ་ཡི་གྲང་བ་མེད་པར་བྱས། །ལམ་ཡང་བསྟན་ནས་དེ་ལ་སོང་ཞེས་སྨྲས་པས།
བཏང་། །དེ་ནས་མི་དེ་དེས་གྲོགས་བྱས་ཤིང་ཕན་བཏགས་པ་དེ་ལྟ་བུ་ཉེ་དུ་དང་
གྲོགས་པོ་མཛའ་བོ་སུ་ལ་ཡང་མེད་པར་རབ་ཏུ་ངོ་མཚར་ཆེ་བ་དེས་སེམས་ནི་རབ་
ཏུ་མགུ་བར་གྱུར། །དེའི་གཟུགས་བཟང་པོ་དེས་ཀྱང་ཡ་མཚན་དང་ཞེ་ས་བསྐྱེད་
ནས་ ཕྱག་འཚལ་ཏེ། དེ་ལ་ཚིག་སྙན་པ་དེ་དང་དེ་དག་སྨྲས་པ། ཁྱོད་ཀྱིས་
བདག་ལ་བགྱིས་པ་ནི། །གཉེན་བཤེས་བྱིས་པ་ཚུན་ཆད་ནས། །བྱམས་པར་གྱུར།
པ་བདག་གིས་ཀྱང༌། ། འདི་ལྟ་བུ་དག་བྱར་མི་ནུས། །བདག་གི་སྲོག་འདི་ཁྱོད་ཀྱི་
ལགས། །ཁྱོད་ཀྱི་དོན་དུ་ཅུང་ཟད་ཙམ། །དགོས་པ་ཞིག་ཏུ་སྤྱད་ནས་སུ། །བདག་
ལ་རབ་ཏུ་བཀའ་དྲིན་ཆེ། །དེ་བས་ཅི་བགྱི་བཀའ་སྩལ་བས། ། བདག་ལ་རྗེས་སུ་
བཟུང་བར་རིགས། །ཁྱོད་ལ་གང་དུ་ཅི་འཚལ་བ། །དེ་ནི་བདག་ཉིད་བསྐྱེད་དུ་
གསོལ། ། དེ་ནས་བྱང་ཆུབ་སེམས་པས་དེ་ལ་གུས་པར་སྨྲས་པ། སྐྱེ་བོ་དམ་པ་
དྲིན་གཟོ་རྨད་མི་ཆེ། །དེ་ཡི་ཆོས་ཉིད་རང་བཞིན་གྲུབ་པ་ཡིན། །འགྲོ་བ་རྣམས་ནི།
འགྱུར་བ་མང་དུ་མཐོང༌། །བྱས་པ་དྲིན་དུ་གཟོ་བ་དེང་སོང་ཡོན་ཏན་ཆེ། །དེ་བས་
ན་ཁྱོད་ལ་གདམས་པ་ནི་ཕན་བཏགས་པ་རྗེས་སུ་དྲན་པར་བྱ་བ་ན། ། སེམས་ཅན་
192



འདི་ལྟ་བུ་ཞིག་གིས་བདག་ཆུའི་ནང་ནས་ཕྱུང་ངོ་ཞེས་ཁྱོད་སུ་ལ་ཡང་མ་ཟེར་
ཅིག །ངའི་ལུས་འདི་ཡང་ཤ་བཟར་རུང་བས་རབ་ཏུ་ཆགས་པར་གྱུར་པ་ཞིག་
ཡིན་ལ། །མི་རྣམས་ཀྱི་སྙིང་ཡང་འདོད་པ་ཆེ་ལ་བག་མེད་པ་མང་སྟེ། དེ་བས་ན་
བདག་གི་ཡོན་ཏན་དང༌། ང་ཡང་ལེགས་པར་བསྲུང་བར་རིགས། ། མཛའ་བོ་
དག་ལ་སྙིང་རིང་བ། །གང་ནའང་བདེ་བ་ཡོད་མ་ཡིན། །ངེད་ཅག་ནི་རི་དྭགས་
ཡིན་ལ་མི་ནི་གཡོ་སྒྱུ་དང་ཕྱི་བཞག་ལ་གོམས་པའི་ཕྱིར། ངས་དེ་སྐད་སྨྲས་པ་ལ་
འཁོན་དུ་འཛིན་པ་འམ། སྙིང་མི་དགའ་བར་མ་སེམས་ཤིག ོ །གཞན་ཡང་།
ལོག་པའི་ཆོས་ལ་མཁས་པ་ཡིས། ། དེ་ལྟའི་གཡོ་དག་བྱས་པའི་ཕྱིར། །རང་བཞིན་
གྱིས་ནི་དུལ་བ་ཡི། །སྐྱེ་བོ་རྣམས་ཀྱང་དོགས་པ་སྐྱེ། །དེ་སྐད་ཅེས་སྨྲས་པ་དང༌། །
ཁྱོད་ལ་ཕན་པར་འདོད་པའི་ཕྱིར་རོ། །དེས་ཀྱང་དེ་བཞིན་བགྱིའོ་ཞེས་མཉན་ནས་
ཕྱག་འཚལ་ཏེ། སེམས་དཔའ་ཆེན་པོ་དེ་ལ་བསྐོར་བ་བྱས་ནས་རང་གི་ཁྱིམ་དུ་
སོང་ངོ༌། ། དེའི་ཚེ་ཡུལ་དེའི་རྒྱལ་པོ་ཞིག་གི་བཙུན་མོ་རྨི་ལམ་རྣོ་བ་ཞིག་ཡོད་དེ།
དེ་ཡང་རྨི་ལམ་ངོ་མཚར་ཆེ་བ་གང་དང་གང་མཐོང་བ་དེ་དང་དེ་དག་དེ་བཞིན་དུ་
འགྱུར་རོ། །དེ་རེ་ཞིག་ཅིག་གཉིད་ཀྱིས་ལོག་པ་ལས་ཐོ་རངས་ཀྱི་རྨི་ལམ་དུ། ། རི་
དྭགས་རུ་རུ་ཞིག་རིན་པོ་ཆེ་ཐམས་ཅད་བརྩེགས་པའི་ཚོགས་བཞིན་དུ། » དཔལ་
རབ་ཏུ་འབར་བ་སེང་གེའི་ཁྲི་སྟེང་ན་འདུག་ཅིང་། རྒྱལ་པོ་དང་བཅས་པའི་
འཁོར་གྱིས་ཡོངས་སུ་བསྐོར་ཏེ་ཚིག་གསལ་ཞིང་སྡེབ་ལེགས་པས་ཆོས་འཆད་པ་
མཐོང་ངོ་། ། དེ་ནས་སེམས་དེ་ལས་ངོ་མཚར་ཆེར་བཟུང་བ་ལས། རྒྱལ་པོ་
བཞེངས་སུ་གསོལ་བའི་རྔ་སྒྲ་ཐོས་ཏེ་སད་པ་དང་སྤོབས་ཤིང་གནང་བའི་སྐབས་
ཤིག་ཏུ་རྒྱལ་པོ་དེའི་སྤྱན་སྔར་སོང་ངོ༌། །ངོ་མཚར་ཆེ་བས་མིག་བགྲད་དཔལ་ལྡན་
དེའི། ། དགའ་བས་མཁུར་ཚོས་མཛེས་པར་གཡོ་བཞིན་དུ། ། རྨི་ལམ་ངོ་མཚར་
མཐོང་བ་བཟླས་པ་དེས། །སྐྱེས་འབུལ་བཞིན་དུ་མི་ཡི་བདག་པོའི་ལྟས། །རྨི་ལམ་
བཟང་པོ་རྒྱལ་པོ་ལ་གསོལ་ནས། །ཞེ་ས་བསྐྱེད་དེ་སླར་སྨྲས་པ། ལྷ་གཅིག་དེ་
བས་རི་དྭགས་བཟང་པོ་དེ། །རྙེད་པའི་སླད་དུ་ནན་ཏན་བསྐྱེད་དུ་གསོལ། ། རི་
193



དྭགས་རིན་ཆེན་དེ་ཡིས་ཕོ་བྲང་ནང༌། ། མཁའ་ལ་སྐར་མ་བཞིན་དུ་མཛེས་པར་
མཛོད། །དེ་ནས་རྒྱལ་པོ་དེས་བཙུན་མོ་དེའི་རྨི་ལམ་རྣོ་བ་ཡིན་པས། དེའི་ཚིག་
མཉན་ཏེ་དེ་དགའ་བར་བྱ་བ་དང་། རི་དྭགས་རིན་པོ་ཆེ་རྙེད་པར་འདོད་པས།
རི་དྭགས་དེ་བཙལ་བའི་ཕྱིར་རྔོན་པ་ཐམས་ཅད་ལ་བསྐོས་ཏེ། ཉིན་རེ་ཞིང་ཡང་
ཕོ་བྲང་དམ་པའི་འཁོར་དུ་འདི་སྐད་སྒྲོགས་སུ་བཅུག་གོ། །རི་དྭགས་གསེར་གྱི་
མདོག་ཅན་རིན་ཆེན་སྣ་ཚོགས་ཀྱིས། ། ལུས་བརྒྱན་གྲགས་པ་ཐོས་སམ་གང་གིས་
མཐོང་ཡང་རུང༌། །དེ་ནི་རབ་ཏུ་སྟོན་པ་རྒྱལ་པོས་ཡུལ་གྲུ་མཆོག | །བཞི་བཅུ་
ཙམ་དང་བུད་མེད་རབ་ཏུ་སྡུག་པ་སྦྱིན། །དེ་ནས་མི་དེས་སྐད་དུ་བསྒྲགས་པ་ཡང་
དང་ཡང་དུ་ཐོས་ནས། དབུལ་བའི་སྡུག་བསྔལ་བསམས་ནས་སེམས་ནི་ཡོངས་སུ་
སྐྱོ། རི་དྭགས་རུ་རུས་ཕན་པ་ཆེར་བྱས་པ་ཡང་དྲན། 1:|: བརྐམ་པ་དང་ནི་ཕན་།
བཏགས་དེ་ནི་དྲན་པས་ན། །སྙིང་ནི་བར་མ་དོར་གྱུར་དེ་དང་དེ་དག་སེམས། །ཇི་
ལྟར་བྱ་ཀྱེ་ཡོན་ཏན་ལ་ལྟའམ་ཡང་ན་ནོར་འབྱོར་པ་ལ་ལྟ། ། ཕན་བཏགས་པ་དེ་
རྗེས་སུ་བསྐྱང་ངམ་འོན་ཏེ་ཁྱིམ་གྱི་སོ་ནམ་བསྐྱང༌། །འཇིག་རྟེན་ཕ་རོལ་གྱི་སྲིད་
བྱའམ་འོན་ཏེ་འཇིག་རྟེན་འདིའི་སྲིད་བྱ། ། དམ་པའི་ཚུལ་བཟུང་ངམ་འོན་ཏེ་
འདོད་ཆེན་གྱི་ཚུལ་བཟུང༌། །དཔལ་ཆེན་ཉམས་སུ་མྱོང་བར་བྱའམ་འོན་ཏེ་དབེན་
པ་རྣམས་ལ་དགའ་བའི་ངོ་ཚ་ལྟ། །ད་ལྟ་འཕྲལ་གྱི་དོན་ཆེད་ཆེར་ལྟའམ་འོན་ཏེ་
ཡུན་རིངས་ཀྱི་དོན་ཆེད་ཆེར་ལྟ། །སྐྱེ་བོ་དམ་པའི་ཕྱོགས་སུ་བཟུང་ངམ་འོན་ཏེ་སྐྱེ་
བོ་ངན་པའི་ཕྱོགས་སུ་བཟུང་སྙམ་པ་ལས། ། དེ་ནས་འདོད་ཆེན་གྱི་གཡེན་སྤྱོ་བའི་
བློ་ཅན་དེས་འདི་སྙམ་དུ་བསམས་སོ། །ནོར་མང་པོ་རྙེད་དེ་ཕུན་སུམ་ཚོགས་པར་
གྱུར་ན། མཛའ་བཤེས་དང་ནང་མི་དང་མགྲོན་དང་ཕོངས་པ་རྣམས་ཀྱང་མགུ་
བར་བྱེད་ཅིང་། བདེ་བ་ཉམས་སུ་མྱོང་བར་བྱས་ནས། འཇིག་རྟེན་ཕ་རོལ་གྱི་
དོན་བསྒྲུབ་ཀྱང་ནུས་སོ་སྙམ་དུ་ངེས་པར་བསམས་ནས། རི་དྭགས་རུ་རུས་ཕན་
པ་ཆེན་པོ་བྱས་པ་དེ་ནི་བརྗེད་དེ། རྒྱལ་པོའི་དྲུང་དུ་སོང་ནས་སྨྲས་པ། » ལྷ་རི་
དྭགས་ཀྱི་མཆོག་དེ་གང་ན་གནས་པ་བདག་གིས་འཚལ་ཏེ་སུ་ལ་ སྟོན་པར་བགྱི་
194



བཀའ་སྩལ་དུ་གསོལ། རྒྱལ་པོ་དེས་དེ་སྐད་ཟེར་བ་ཐོས་པ་དང༌། ཡིད་རབ་ཏུ་
དགའ་བར་གྱུར་ཏོ། །བཟང་པོ་ང་ཉིད་ལ་དེ་སྟོན་ཅིག་ཅེས་སྨྲས་ནས། རི་དྭགས་
བཤོར་དུ་འགྲོ་བའི་ཆ་ལུགས་སུ་ཆས་ཏེ། དམག་གི་ཚོགས་ཆེན་པོས་ཡོངས་སུ་
བསྐོར་ནས་ཕོ་བྲང་དམ་པའི་ནང་ནས་བྱུང་སྟེ། མི་དེས་ལམ་དྲངས་ནས་འབབ་
ཆུ་དེའི་ངོགས་སུ་སོང་ངོ༌། ། ནགས་ཚལ་སྟུག་པོ་དེ་ཡང་དམག་གི་དཔུང་ཐམས་
ཅད་ཀྱིས་ཡོངས་སུ་བསྐོར་ཏེ། ལག་ན་མདའ་གཞུ་ནི་ཐོགས་ཡིད་ཆེས་པའི་མི་
རྣམས་ཀྱིས་བསྐོར་ནས། རྒྱལ་པོ་མི་དེ་ཉིད་ཀྱིས་ལམ་དྲངས་ནས་ནགས་ཚལ་
སྡུག་པོ་དེ་ཉིད་དུ་ཞུགས་སོ། ། དེ་ནས་མི་དེས་རི་དྭགས་རུ་རུ་དེ་བག་ཕབ་ཅིང་
འདུག་པ་མཐོང་ནས། རྒྱལ་པོ་ལ་བསྟན་པ། ལྷ་རི་དྭགས་ཀྱི་མཆོག་དེ་ནི་འདི་
ལགས་ཏེ། དེ་བས་ན་ནན་ཏན་ཆེ་བར་མཛད་དུ་གསོལ་ཞེས་སྨྲས་སོ། །རི་དྭགས་
ལེགས་པར་བསྟན་པའི་ཕྱིར། །དེ་ཡི་ལག་པ་བསྒྲེངས་པ་དང༌། ། རལ་གྲི་རྣོན་པོས་
བཅད་པ་བཞིན། །ལག་པའི་མཁྲིག་མ་ཆད་དེ་ལྷུང་། ། དངོས་པོ་དེ་ལྟ་བུ་ལ་བརྟེན་
པ་དང༌། །བྱ་བའི་ཁྱད་པར་དག་གིས་བཏང་ནས་ནི། །གཉེན་པོ་ཆུང་ནི་རབ་ཏུ་
རྒྱས་གྱུར་ནས། །ལས་རྣམས་འབྲས་བུ་འཕྲལ་དུ་སྨིན་པར་འགྱུར། ། དེ་ནས་རྒྱལ་
པོ་དེ་མི་དེས་བསྟེན་པའི་ལམ་ཕྱོགས་སུ་རི་དྭགས་ལྟ་འདོད་པའི་ཕྱིར་མིག་གིས་
བལྟས་པ་དང་། ། ཆར་སྤྲིན་འདྲ་བའི་ནགས་ཚལ་སྔོན་པོ་ན། ། རིན་ཆེན་གཏེར་
འདྲ་ལུས་ཀྱི་དཔལ་གྱིས་འབར། ། རི་དྭགས་རུ་རུ་ཡོན་ཏན་མཆོག་དེ་མཐོང༌། །
སྤྲིན་གྱི་ནང་ན་གློག་འགྱུ་མེ་འབར་བཞིན། །དེ་ནས་དེའི་གཟུགས་བཟང་པོས་ཡིད་
འཕྲོག་ནས། །རྒྱལ་པོས་དེ་ནི་བཟུང་བར་འདོད་པ་ཡིས། །གཞུ་བདུངས་མདའ་ནི་
སྟོང་དུ་བཅུག་ནས་སུ། །དེ་ལ་འཕེན་པའི་ཕྱིར་ནི་གཞུ་བཀང་ངོ༌། ། དེ་ནས་བྱང་
ཆུབ་སེམས་པས་བསམས་པ། ། ཁོ་ར་ཁོར་ཡུག་ན་མི་མང་པོ་ཀུ་ཅོ་འདོན་པ་གྲགས་
པ་ དང་སྦྱར་ན།། བདག་ནི་ ཀུན་ནས་ བསྐོར་ ཟིན་གོར་མ་ཆག་ གོ་ སྙམ་ ནས།
རྒྱལ་པོས་བདག་ལ་མདའ་འཕེན་པར་ཆས་པ་ཤེས་ཏེ། ད་ནི་བྲོས་ཀྱང་མི་ཕན་ནོ་
སྙམ་ནས། མིའི་སྐད་དུ་ཕྱུང་སྟེ་ཚིག་འབྲུ་གསལ་བས་རྒྱལ་པོ་ལ་སྨྲས་པ། རྒྱལ་
195



པོ་ཆེན་པོ་རེ་ཞིག་དགོངས། ། མི་མཆོག་བདག་ལ་མདའ་འཕེན་པར། །རེ་ཞིག་ངོ་
མཚར་ཆེན་པོ་ཡི། ། ཐེ་ཚོམ་འདི་ནི་བསལ་དུ་གསོལ། །ནགས་ཚལ་སྟུག་པོ་འདི་ལྟ་
བུ། ། སྐྱེ་བོ་རྒྱུན་ལུགས་མེད་པ་ན། །རི་དྭགས་འདི་འདྲ་གནས་སོ་ཞེས། །ཁྱོད་ལ་
སུ་ཡིས་བཀའ་མཆིད་གསོལ། །དེ་ནས་རྒྱལ་པོ་དེ་རི་དྭགས་མི་སྐད་དུ་སྨྲས་པ་རབ་
ཏུ་ངོ་མཚར་ཆེ་བ་དེས་སེམས་རབ་ཏུ་དུལ་བར་གྱུར་ནས། དེ་ལ་འདི་ལྟ་བུའི་ངོ་
མཚར་ཆེན་པོ་བདག་ལ་སྟོན་པ་ནི་འདི་ལགས་སོ། །ཞེས་མི་དེ་ལ་མདའི་རྩེ་མོས་
བསྟོན་ཏོ། །དེ་ནས་བྱང་ཆུབ་སེམས་པས་མི་དེ་ངོ་ཤེས་ནས་སྨད་པའི་ཕྱིར་སྨྲས་པ།
ཀྱི་ཧུད་ད་ཀྱེ་ཁྱེད་ལྟ་བུའི་ངན་པ། །ཁྲོལ་མེད་མི་དག་ཕྱུང་བ་བས། ། ཆུ་ཡི་ཤུགས་
ཀྱིས་ཁྱེར་བ་ཡི། ། ཤིང་དག་ཕྱུང་ཡང་སླའོ་ཞེས། ། གཏམ་དུ་གྲགས་པ་དེ་རེ་་་་
བདེན། ། དེ་ལྟར་འབད་པ་དེ་ཡི་ལན། ། འདི་ལྟ་བུ་ཡིས་ཕན་གདགས་ སེམ། །
བདག་ལའང་ཕན་པ་མ་མཐོང་ན། །ཚུལ་མིན་མཐོང་བར་ག་ལ་འགྱུར། །དེ་ནས་
རྒྱལ་པོ་དེས་འདི་ལྟར་སུ་ལ་ཡོད་སྙམ་ནས་ངོ་མཚར་ཆེར་གྱུར་ཏེ། མི་དགའི་
བཞིན་དུ་རི་དྭགས་རུ་རུ་དེ་ལ་སྨྲས་པ། མིང་གིས་མ་ཕྱེས་དོན་ཟབ་པ། །སྤྱི་ལ་
རྣམ་པར་སྨད་པ་འདི། །བདག་གིས་ཐོས་པར་གྱུར་ནས་སུ། །བདག་གི་ཡིད་ཀྱང་
འདར་བར་འདྲ། ། དེ་བས་རི་དྭགས་དམ་པ་ཁྱོད། ། སུ་ལ་བརྩམས་ཏེ་བསྐྱོན་པ་
གསུངས། ། མི་འམ་འོན་ཏེ་མི་མ་ཡིན། །བྱའམ་འོན་ཏེ་རི་དྭགས་ལགས། །བྱང་
ཆུབ་སེམས་པས་སྨྲས་པ། རྒྱལ་པོ་ཆེན་པོ་གཞན་ལ་འདི་ནི་སྨད་མ་ལགས། །ལས་
འདི་སྨད་པར་འོས་པའི་ཕྱིར་སྨྲའོ། །འདི་འདྲ་ཕྱིན་ཆད་བྱ་བར་མི་རིགས་སྙམ། །
བདག་གིས་བསམས་ནས་དེ་ཕྱིར་དེ་སྐད་སྨྲས། །སྨད་པའི་རྨ་ལ་སུ་ཞིག་རྩུབ་པོར་
། ། སྡུག་པའི་བུ་ལ་ཕན་པར་འདོད་པའི་ཕྱིར། །ནད་ཀྱི་དབང་གིས་སྨན་དཔྱད་
བྱེད་པའང་ཡོད། ། འབབ་ཆུ་དྲག་པོས་ཁྱེར་ཏེ་སོང་བ་ལས། ། སྙིང་རྗེའི་དབང་
གིས་བདག་གིས་ཕྱུང་བ་ལས། །དེ་བས་བདག་ལ་འཇིགས་པ་འདི་འདྲ་བྱུང་། ། མ་
རབས་བསྟེན་དུ་རུང་བར་ག་ལ་འགྱུར། །དེ་ནས་རྒྱལ་པོ་དེས་མི་དེ་ལ་སྡང་མིག་
བལྟས་ཏེ་འཕྱ་བའི་ཚིག་སྨྲས་པ། ། ཀྭ་ཡེ་ཁྱོད་དེ་ལྟར་ཉམས་ཉེས་པ་ལས་རི་དྭགས་
196



འདིས་ཕྱུང་བ་བདེན་ནམ། དེ་ནས་མི་དེ་འཇིགས་ཤིང་སྐྲག་ལ་བཞིན་གྱི་མདོག་
ཉམས་ཤིང་ངོ་ཚ་བས་གཅོམ་བསྐྱུངས་ཏེ་མད་དོ་ཞེས་སྨྲས་སོ། ། དེ་ནས་རྒྱལ་པོ་
དེས་ཁྱོད་ལྟ་བུའི་ངན་པ་མེད་དོ། །ཞེས་ཕྱིས་ནས་མདའི་འདྲེན་དུ་བཅུག་སྟེ་སྨྲས་
པ། །ཀུ་ཡེ་ཁྱོད་སྡོད་ཅིག དེ་ལྟར་འབད་དེ་ཕན་པ་ཆེར་བྱས་ཀྱང༌། །བདག་གི་
སེམས་ནི་དུལ་བར་མ་གྱུར་ལ། ། ཚོགས་པའི་ནང་ན་གཏམ་ངན་ རྒྱལ་མཚན་་་་
ཐོགས། ། མི་ ངན་ དེ་ འདྲ་ གསོན་ ཏེ་ ཅི་ ཞིག་ རུང༌། ། དེ་ སྐད་ ཅེས་ སྨྲས་ ནས།
མདའ་སྟོང་དུ་བཅུག་སྟེ་གསད་པའི་ཕྱིར་ནི་གཞུ་བཀང་ངོ༌། ། དེ་ནས་བྱང་ཆུབ་
སེམས་དཔའ་སྙིང་རྗེ་ཆེན་པོས་སྙིང་གདུངས་ནས་དེ་གཉིས་ཀྱི་བར་དུ་འདུག་
གོ །རྒྱལ་པོ་ལ་སྨྲས་པ། རྒྱལ་པོ་ཆེན་པོ་གུམས་ལགས་པ་བཀུམ་སྟེ་ཅི་རུང་མི་
མཛད་མ་མཛད། ། གང་གི་ཚེ་ན་འདོད་ཆེན་དགྲས་བསྐུལ་ཏེ། །སྨད་པའི་གནས་
སུ་ཉེ་བར་འདིར་སོང་བ། །གྲོགས་པོ་ངན་པས་དེ་ཚེ་བཀུམ་པར་འགྱུར། །བསོད་
ནམས་མིན་པས་སླད་མའི་ཚེ་ལའང་བཀུམ། །སྡུག་བསྔལ་བཟོད་པར་དཀའ་བས་
ཡིད་གདུངས་ནས། ། མི་རྣམས་འདི་ལྟ་བུར་ནི་བརླག་པར་གྱུར། །འབྲས་བུ་ཕུན་
སུམ་ཚོགས་པ་འདོད་པས་བསླུས། །མར་མེའི་འོད་ཀྱིས་ཕྱེ་མ་ལེབ་བྲིད་བཞིན། །
དེ་བས་སྙིང་རྗེ་མཛོད་ལ་མ་བཀྱོན་ཅིག ། འདི་ཉིད་ཅུང་ཟད་ཅི་དང་ཅི་
འཚལ་བ། ། དེ་དག་སྩོལ་ལ་ཐུབ་ཆོད་དོན་ཡོད་མཛོད། །བདག་ནི་ཁྱོད་ཀྱིས་
བཀའ་སྩལ་སྤྱི་བོས་ནོད། ། དེ་ནས་རྒྱལ་པོ་དེ་དེ་ལྟར་གནོད་པ་བྱེད་པ་པོ་ལ་ཡང་
སྙིང་རྗེ་བ་དང་བཅས་ཤིང་གཡོ་བ་མེད་པར་དེ་ལ་ཕན་འདོགས་པར་བྱེད་པ་དེས་
རབ་ཏུ་ངོ་མཚར་ཆེ་བར་གྱུར་ནས་དེ་ལ་སེམས་དང་བ་སྐྱེས་ཏེ། གུས་པ་དང་
བཅས་པས་བལྟས་ནས། རི་དྭགས་ཀྱི་མཆོག་དེ་ལ་སྨྲས་པ། སྐལ་བ་ཆེན་པོ་
ལེགས་སོ་ལེགས་སོ། །འཕྲལ་དུ་མི་བཟད་གནོད་པོ་ལའང༌། ། གང་གིས་སྙིང་རྗེ་
འདི་འདྲ་བ། །ཁྱོད་ནི་ཡོན་ཏན་ཉིད་ཀྱི་མི། །བདག་ཅག་མི་ཡི་གཟུགས་སུ་བས། །
བླུན་པོ་འདི་ལ་ཁྱོད་ཀྱིས་བརྩེ་བར་མཛོད། ། སྐྱེས་བུ་མཆོག་དང་བདག་མཇལ་རྒྱུ་
ལགས་པས། །དེ་ཉིད་འཚལ་བའི་ནོར་རྣམས་སྩལ་བར་བགྱི། ། རྒྱལ་སྲིད་འདི་
197



ལའང་ཁྱོད་ནི་ཅི་བདེར་སྤྱོད། །རུ་རུས་སྨྲས་པ། རྒྱལ་པོ་ཆེན་པོ་ཁྱོད་ཀྱིས་གནང་
བ་འདི་དོན་མཆིས་པར་བགྱིས་ཏེ་བདག་གིས་བླངས་ཀྱི། ། དེ་བས་ན་ཁྱོད་འདིར་
བྱོན་པའི་དགོས་པ་དེ་བདག་གིས་སྦྱར་བར་འཚལ་ན་བཀའ་སྩལ་དུ་གསོལ། དེ་
ནས་རྒྱལ་པོ་ཆེན་པོ་དེས་རི་དྭགས་རུ་རུ་དེ་ཤིང་རྟ་མཆོག་གི་སྟེང་དུ་བཞག་ནས་
བཀུར་སྟི་ཆེན་པོ་བྱས་ཏེ། ། ཕོ་བྲང་དམ་པའི་ནང་དུ་བཅུག་ནས་མགྲོན་དུ་བྱ་བའི་
བཀུར་སྟི་བྱས་ཏེ། སེང་གེའི་ཁྲི་ཆེན་པོ་ལ་བཞག་ནས་བཙུན་མོའི་འཁོར་དང༌།
བློན་པོ་མང་པོས་བསྐོར་ཏེ་དགའ་ཞིང་ཞེ་ས་བསྐྱེད་ནས་ཞི་བར་ལྟ་ཞིང་ཆོས་དྲིས་པ།
མི་རྣམས་ཆོས་ལ་ལྟ་བའི་ཕྱིར། ། བློ་ནི་རྣམ་པ་མང་དུ་གྱེས། །ཁྱོད་ནི་ཆོས་རྣམས་
གཏན་ལ་འབེབས། ། ཇི་ལྟར་ལགས་པར་བཤད་དུ་གསོལ། ། དེ་ནས་བྱང་ཆུབ་
སེམས་པས་རྒྱལ་པོ་འཁོར་དང་བཅས་པ་རྣམས་ལ་ཚིག་འབྲུ་གསལ་ཞིང་སྙན་པ་
བཟོང་པོས་ཆོས་བཤད་པ། །རྒྱལ་པོ་ཆོས་ནི་མདོར་བཤད་ན། ། སེམས་ཅན་
རྣམས་ལ་སྙིང་རྗེ་བསྐྱེད། །གསོད་དང་རྐུ་ལ་སོགས་པ་སྤོངས། །རྣམ་པ་གསུམ་དུ་
དགྱེས་པར་བྱེད། །རྒྱལ་པོ་ཆེན་པོ་གཟིགས་སུ་གསོལ། །བདག་རང་ཉིད་དང་ནང་
མི་ལའང༌། ། བརྩེ་བ་བཞིན་དུ་གཞན་ལའང་བརྩེ། ། དེ་ཡིས་སེམས་ནི་ཆོས་མིན་
ལ། །འཇུག་པའི་མི་དགེ་ག་ལ་འབྱུང༌། །སྐྱེ་བོ་སྙིང་རྗེ་མེད་པས་ནི། །ལུས་ངག་
ཡིད་ཀྱི་སྤྱོད་པ་རྣམས། །ནང་མི་ལ་ཡན་ཕྱི་མི་བཞིན། ། མི་རིགས་སྤྱོད་པ་མཆོག་ཏུ་
འགྱུར། ། དེ་བས། ཆོས་ལ་དད་པ་ཡིས། ། སྙིང་རྗེ་གཏང་བར་མི་བྱ་སྟེ། ། ཆར་
འབེབས་ལོ་ ཐོག་འཕེལ་བ་བཞིན། ། དེ་ལས་ ཡོན་ཏན་འཕེལ་བར་འགྱུར། །
སྙིང་རྗེས་ནོན་པའི་སེམས་ནི་གཞན་ལ་གནོད་པ་བྱེད་མི་འགྱུར། །གཙང་མ་དེ་ལ་
ལུས་སམ་ངག་ཀྱང་གཞན་དུ་འགྱུར་བ་མེད། །དེ་ལྟར་བྱེད་པ་གཞན་ལ་ཕན་འདོད།
དེ་ནི་དགའ་བས་དར། ། སྦྱིན་དང་བཟོད་ལ་སོགས་པའི་ཡོན་ཏན་གྲགས་དང་
མཐུན་པར་འཕེལ། ། སྙིང་རྗེ་ཅན་གཉིས་ ཉེ་བར་ཞི་བས་ གཞན་གྱི་ཡིད་མི་་་་་་
དབྱུང༌། ། སྙིང་རྗེ་ལྡན་པས་སྐྱེ་བོ་རྣམས་ཀྱི་གཉེན་བཞིན་ཡིད་བརྟན་འགྱུར། །
སྙིང་རྗེའི་དབང་གྱུར་སྙིང་ལ་འཐབ་མོའི་འཁྲུགས་པ་ཡོང་མི་འབྱུང༌། ། སྙིང་རྗེའི་
198



ཆུས་བརླན་སེམས་ལ་འཁྲུགས་པ་མེ་འབར་ཡོང་མི་འབྱུང་། །དེ་བས་མདོར་ན་སྙིང་
རྗེ་བརྟན་ པའི་ མཁས་ པ་ཆོས་ལ་ལྟ། ། དགེ་བ་དགའ་བའི་ཡོན་ཏན་བརྩེ་ ལ་མི་་
བརྟེན་ གང་ཞིག་ཡོད། ། དེ་བས་བདག་དང་བུ་བཞིན་སྐྱེ་བོ་དག་ལ་ སྙིང་རྗེ་་༌༌་༌
བསྐྱེད། །དམ་པའི་ཚུལ་གྱིས་འགྲོ་བ་ཡིད་འོང་རྒྱལ་པོའི་ཚུལ་སྟོན་ཅིག །དེ་ནས་
རྒྱལ་པོ་དེ་དེའི་ཚིག་དེ་ལ་མངོན་པར་དགའ་བར་གྱུར་ནས་ཕོ་བྲང་འཁོར་གྱི་མི་
རྣམས་དང་བཅས་པས་ཆོས་ཉམས་སུ་ལེན་པར་གྱུར་ཏེ། །རི་དྭགས་དང་བྱ་ཐམས་
ཅད་ལའང་མི་འཇིགས་པ་བྱིན་ནོ། །དེ་ལྟ་བས་ན་དགེ་བ་ནི་གཞན་གྱི་སྡུག་བསྔལ་
ཉིད་མ་བཟོད་པས། རང་གི་སྡུག་བསྔལ་མི་བཟོད་པ་ནི་མ་ཡིན་ནོ། ། ཞེས་སྙིང་
རྗེ་ཅན་གྱི་ཡོན་ཏན་བསྔོགས་པ་ལའང་བརྗོད་པར་བྱའོ། །སྐྱེས་བུ་དམ་པ་རྣམས་ནི་
རང་ཉིད་ཡལ་བར་དོར་ནས་གཞན་ལ་ཕན་འདོགས་པར་མཛད་པའོ། ། དེ་བཞིན་
དུ་ཡོན་ཏན་རྣམས་ནི་རང་ཉིད་གསོད་པ་ལ་ཡང་བླང་དོར་གསལ་བར་སྟོན་ཅིང་
འགྲོ་བ་རྣམས་འདྲེན་པར་མཛད་དོ། །ཞེས་ཀྱང་བརྗོད་པར་བྱའོ། །བྱམས་པ་དང་
ལྡན་པ་རྣམས་ལ་གནོད་པའི་འབྲས་བུ་མཐོང་བའི་ཆོས་ལ་མྱོང་བར་འགྱུར་ཞེས་
གནོད་པ་བྱེད་པའི་ཉེས་དམིགས་ལའང་སྦྱར་བར་བྱའོ། །རི་དྭགས་རུ་རུར་སྐྱེས་
པའི་རབས་ཏེ་ཉི་ཤུ་དྲུག་པའོ། ། ། །
ཉེར་བདུན་པ། སྤྲེའུའི་རྒྱལ་པོར་སྐྱེས་པའི་རབས།
རབས་ཀྱི་
: ༈ དམ་པའི་ཚུལ་གྱི་རྗེས་སུ་འབྲང་བ་རྣམས་ནི་དགྲ་རྣམས་ཀྱི་ཡིད་ཀྱང་མགུ་
བར་བྱེད་དོ། ། དེ་ཡང་འདི་ལྟར་བྱང་ཆུབ་སེམས་དཔའ་རེ་ཞིག་ཅིག་གངས་རི་
དཔལ་དང་ལྡན་པའི་ཁྲོད། སྨན་གྱི་ཁྱད་པར་རོ་དང་མཐུ་དང་རྣམ་པར་སྨིན་
པའི་ཡོན་ ཏན་ རྣམ་ པ་ མང་ པོ་ དང་ ལྡན་ པ་ ཡོད་ པའི་ས་ ཕྱོགས་ མེ་ ཏོག་ དང༌།
འབྲས་བུ་དང་། ལོ་མ་དང་། འདབ་མ་དང་། ལྡུམ་བུ་རྣམ་པ་སྣ་ཚོགས་ཀྱིས་
བརྒྱན་པའི་ཤིང་ལྗོན་པ་བརྒྱ་ཕྲག་མང་པོས་གང་བ། ? འབབ་ཆུ་ཤེལ་སྒོང་ལྟར་
དྭངས་ཤིང་གཙང་མ་འབབ་པ། བྱ་མང་པོའི་སྒྲ་སྙན་མང་པོ་གྲག་པ་ཞིག་ན་སྤྲེའུ་
199



མང་པོའི་བདག་པོ་ཞིག་ཏུ་གྱུར་ཏོ་ཞེས་གྲགས་སོ། །དེ་དེ་ལྟ་བུའི་གནས་སྐབས་སུ་
གྱུར་ཀྱང༌། གཏོང་བ་དང་སྙིང་རྗེ་ལ་གོམས་པའི་ཕྱིར། གཉེན་པོ་ལ་བརྟེན་
པས་མི་དགའ་བར་གྱུར་བ་བཞིན་དུ་ཕྲག་དོག་དང་། ། འཇུངས་པ་དང་ཁྲོ་བ་
རྣམས་ཉེ་བར་འོང་བར་མ་གྱུར་ཏོ། ། དེ་དེ་ན་ཤིང་ནྱ་གྲོ་དྷ་ཆེན་པོ་ཞིག་ཡོད་པ་ལ།
རིའི་རྩེ་མོ་མཐོན་པོ་བཞིན་དུ་ནམ་མཁའ་ལ་རེག་ལ་ཐུག་པ་ནགས་ཚལ་དེའི་བདག་
པོ་འདྲ་བ། ལོ་མ་དང་ལྡུམ་བུ་རྒྱས་པས་ཁེབས་པའི་གྲིབ་མ་ནི་སྤྲིན་སྟུག་པོས་
གཡོགས་པ་བཞིན། དེའི་འབྲས་བུའི་ཁྱད་པར་རོ་མཆོག་ཏུ་མངར་བ་ཁ་དོག་
དང་དྲི་ཞིམ་པ་ཡིད་དུ་འོང་བ། མུ་ལེ་གྲུམ་ཤིང་གི་འབྲས་བུ་བས་ཀྱང་ཆེ་བ་
རྣམས་ཀྱི་ལྗིད་ཀྱིས་ཡལ་གནོན་པ་ཞིག་གི་དྲུང་ན་གནས་ཤིང་འདུག་གོ །དམ་པ་
རྣམས་ནི་དུད་འགྲོར་སྐྱེས་གྱུར་ཀྱང་། །དབང་ཐང་ལྷག་མས་བདེ་བའི་གནས་སུ་
འགྱུར། ། ཕན་བཏགས་འབྲེལ་པའི་མཛའ་བཤེས་སྐྱེ་བོ་རྣམས། ། བྱེས་ཡུལ་དོང་
བའི་ནོར་གྱི་ལྷག་མ་བཞིན། །ནགས་ཚལ་གྱི་བདག་པོ་འདྲ་བའི་ཤིང་དེའི་ཡལ་ག་
གཅིག་དེའི་དྲུང་ནས་འབབ་པའི་ཆུ་ལ་གཞོལ་བར་གྱུར་ཏོ། ། དེ་ནས་བྱང་ཆུབ་
སེམས་པས་ཕྱི་རྗེས་སུ་རྒྱང་རིང་དུ་ལྟ་བས། ། སྤྲེའུ་མང་པོ་དེ་དག་ལ་རྗེས་ སུ་་་
གདམས་པ། ཤིང་ནྱ་གྲོ་དྷའི་ཡལ་ག་འདིའི་འབྲས་བུ་རྣམས་ཟད་པར་མ་བྱས་ཀྱི་
བར་དུ། ཁྱེད་ཅག་སུ་ཡང་ཡལ་ག་གཞན་ལས་འབྲས་བུ་བཏོགས་ཏེ་མ་ཟ་ཞིག་
ཅེས་བསྒོ་བ་དང་། དེ་དག་ཀྱང་དེ་བཞིན་དུ་བྱེད་པར་གྱུར་ཏོ། །དེ་ནས་རེ་ཞིག་
ཅིག་ཡལ་ག་དེའི་འབྲས་བུ་མ་སྨིན་པ་ཧ་ཅང་མི་ཆེ་བ་གཅིག་གྲོག་མ་རྣམས་ཀྱིས་
ཤིང་གི་ལོ་མ་བསྡུས་པས་གཡོགས་པ་སྤྲེའུ་རྣམས་ཀྱིས་མ་མཐོང་ངོ༌། །དེ་མཐར་
གྱིས་སྐྱེས་པ་དང་ཁ་དོག་དང་དྲི་དང་རོ་ཕུན་སུམ་ཚོགས་ཤིང་འཇམ་པོར་གྱུར་ནས་
ཡོངས་སུ་སྨིན་པའི་དབང་གིས་རྩི་བ་སྙི་བར་གྱུར་ཏེ། འབབ་ཆུའི་ནང་དུ་ལྷུང་
ནས་འབབ་ཆུའི་རྒྱུན་གྱིས་ཁྱེར་ཏེ་སོང་བ་ལ།	རྒྱལ་པོ་ཞིག་བཙུན་མོའི་འཁོར་
དང་བཅས་ཏེ་ཆུ་དེའི་ནང་ན་རྩེ་བའི་མཐའ་རྒྱ་མོས་བསྐོར་བའི་ངོས་ཅིག་ན་ཆགས་
པར་གྱུར་ཏོ། །ན་ཆུང་ཁྲུས་བྱེད་ཕྲེང་བ་དྲི་ཞིམ་དང༌། །ཁྲུས་རྩིས་བསྒོས་པའི་
200



བསུང་ཞིམ་སོགས་པའི་དྲི། །དེ་ཡི་དྲི་ཞིམ་ཡོན་ཏན་སྣར་སྣོམ་པ། །ཁྱབ་པར་གྱུར་
པས་དེ་དག་ཟིལ་གྱིས་མནན། །ན་ཆུང་དེ་དག་དེ་ཡི་དྲི་ཡིས་མྱོས། ། སྣར་སྣོམ་
དབུགས་ནི་བསྲིངས་པས་མིག་ཀྱང་བཙུམས། །ངོ་མཚར་ཆེ་ཞིང་དེ་ནས་གཡོ་བར་
གྱུར། །ཕྱོགས་རྣམས་ཀུན་ཏུ་མིག་ཀྱང་རྣམ་པར་ལྟ། །བུད་མེད་དེ་དག་ངོ་མཚར་
ཆེ་བའི་མིག་གཡོ་ཞིང་རིག་རིག་པོར་ལྟ་བར་གྱུར་ནས། །ཤིང་ནྱ་གྲོ་དྷའི་འབྲས་བུ་
མུ་ལེ་གྲུམ་ཤིང་གི་འབྲས་བུ་སྨིན་པ་བས་ཀྱང་ཆེ་བ་དེ། རྒྱ་མོ་བྲེས་པའི་ངོས་ལ་
ཆགས་ཤིང་འདུག་པ་མཐོང་བ་དང༌། འདི་ཅི་ཞིག་ཡིན་སྙམ་ནས་དེ་ལ་མིག་
ཆགས་པ་བཞིན་དུ་རྒྱལ་པོ་དང་བཅས་པ་དེར་འདུས་ནས་འདི་ཅི་ཡིན་ནོ་ཞེས་
གླེངས་པར་གྱུར་ཏོ། །དེ་ནས་རྒྱལ་པོ་དེས་འབྲས་བུ་དེ་བླངས་ཏེ། སྨིན་པ་ཡིད་
ཆེས་པ་རྣམས་ཀྱིས་བརྟགས་ཏེ། བདག་རང་གིས་རོ་མྱོང་ངོ་། །དེ་ནས་རྨད་དུ་
བྱུང་བའི་རོས། ། རྒྱལ་བོ་ཡ་མཚན་ཆེ་བར་གྱུར། ། ཆེད་དུ་སྦྱར་བའི་ཡོན་ཏན་
མཆོག །རྨད་དུ་བྱུང་བའི་རོ་མཆོག་བཞིན། ། སྔོན་མེད་ཁ་དོག་དྲི་དག་གིས། །
དེ་ལ་ཡ་མཚན་ཆེ་བར་གྱུར། །དེ་ཡི་རོ་ལ་ཆགས་པ་ཡིས། །ཡ་མཚན་ཆེ་བའི་རྣམ་
པར་གྱུར། །དེ་ནས་རྒྱལ་པོ་དེའི་ཁ་ཟས་རོ་ཞིམ་པོ་ཕུན་སུམ་ཚོགས་ཀྱང་དེའི་རོ་ལ་
ཆགས་པའི་དབང་གིས་འདི་སྙམ་དུ་བསམས་སོ། །གང་ཞིག་འབྲས་བུ་འདི་དག་མི་
ཟོས་པར། །དེས་ནི་རྒྱལ་སྲིད་འབྲས་བུ་ཅི་ཞིག་ཟོས། །རྒྱལ་སྲིད་བསྒྲུབ་པའི་ཉོན་
མོངས་མེད་པར་ཡང་། །འདི་འདྲ་ཟ་བ་དེ་ཉིད་རྒྱལ་པོ་ཡིན། །དེ་ནས་དེས་འབྲས་
བུ་གང་ལས་བྱུང་བ་བཙལ་བར་བསམས་ཏེ། རང་གི་བློས་བརྟགས་ པ། །
གང་ལས་འབྲས་བུ་འདི་ལྟ་བུའི་ཤིང་ལྗོན་པ་བཟང་པོ་དེ་ནི་འདི་ནས་མི་རིང་བ་
ཞིག་ན་ཡོད་ལ། །འབབ་ཆུའི་འགྲམ་ཞིག་ནའང་འདུག་པ་གོར་མ་ཆག་གོ། དེ་
ལྟར་ཅི་མངོན་ཞེ་ན། འདི་ལྟར་ཁ་དོག་དང་དྲི་དང་རོ་ཡང་མ་ཉམས་ལ་ཟླ་མེད་
ཅིང་མ་སྣོད་པ་ལ་བལྟས་ཏེ། ཆུའི་ནང་དུ་ལྷུང་ནས་ཀྱང་རིང་པོར་མ་ལོན་པར་
འདྲ་སྟེ། དེ་བས་འདི་གང་ནས་བྱུང་བའི་གནས་ཤེས་པར་ནུས་ཡང་དག་གོ་སྙམ་
ནས། །དེའི་རོ་ལ་ཆགས་པའི་དབང་གིས་ཆུ་དེའི་ནང་དུ་རྩེ་བ་བཏང་སྟེ། བདག་ །
201



རང་གི་ཕོ་བྲང་དམ་པ་བསྲུང་བའི་སྲུང་མ་ལེགས་པར་བསྐོས་ནས། དམག་དྲང་
དུ་རུང་བའི་དཔུང་གི་ཚོགས་ཆེན་པོས་ཡོངས་སུ་བསྐོར་ཏེ། འབབ་ཆུ་དེའི་''་
འགྲམ་ཐོག་ཐག་མཐར་གྱིས་ནགས་ཚལ་སྟུག་པོ་གཅན་གཟན་དང་བཅས་པས་ནི་
གང་ཞིང་། བདེ་བའི་རོ་རྣམ་པ་སྣ་ཚོགས་ནི་རྗེས་སུ་མྱོང་བར་བྱེད། ནགས་
ཚལ་གྱི་ཁྱད་པར་མཛེས་ཤིང་ཉམས་དགའ་བ་ཆེད་དུ་མ་བྱས་པ་གཞན་དང་གཞན་
དག་ལ་ནི་ལྟ། རྔ་སྒྲ་དྲག་པོས་ནགས་ཚལ་གྱི་རི་དྭགས་རྣམས་ནི་སྐྲག་པར་བྱེད་
ཅིང་ཤིང་ལྗོན་པ་ནགས་ཚལ་གྱི་བདག་པོ་མི་རྣམས་ཀྱིས་བགྲོད་དཀའ་བ་དེ་དང་ཉེ་
བ་ཞིག་ཏུ་ཕྱིན་ཏོ། །ཆར་སྤྲིན་ཆུ་ཡི་ལྗིད་ཀྱིས་ནོན་པ་འདྲ་བ་དེ། །རི་དང་འདྲ་
ཡང་རི་རྩེ་མཐོན་པོ་འདྲ་བར་སྣང་། །ལྗོན་ཤིང་གཞན་གྱི་རྒྱལ་པོ་བཞིན་དུ་ལྟ། །
ནགས་ཚལ་དབང་པོ་དེ་ནི་རྒྱལ་པོས་རིང་ནས་མཐོང་། ། ཤིང་ཨ་མྲའི་འབྲས་བུ་ས་
ཧ་ཀ་ར་སྨིན་པའི་དྲི་བས་ཀྱང་ལྷག་པར་དྲི་ཞིམ་པ་ཡིད་དུ་འོང་བའི་ངད་ལྡང་བས་
མདུན་ནས་བསུ་བ་བཞིན་དུ་བསུང་ཚོར་བ་དང༌། | འབྲས་བུ་དེའི་ཤིང་ནི་འདི་
ཡིན་གོར་མ་ཆག་གོ་སྙམ་ནས། དེའི་དྲུང་དུ་འོང་བ་དང༌། སྤྲེའུ་བརྒྱ་ཕྲག་དུ་མ་
ཤིང་དེའི་འབྲས་བུ་ཟ་བ་རྣམས་ཀྱིས་ཡལ་ག་ཁེབས་པར་མཐོང་ནས། །རྒྱལ་པོ་དེས་
བདག་འདོད་པའི་དོན་མེད་པར་བྱེད་པའི་སྤྲེའུ་དེ་རྣམས་ལ་སེམས་ཁྲོས་ནས།
སྤྲེའུ་ངན་པ་འདི་དག་ཐམས་ཅད་ལ་རྒྱོབ་རྒྱོབ་ཆོམ་ཁ་ཐོག་ཅེས་ཚིག་རྩུབ་པོས་སྨྲ་
ཞིང་རང་གིས་མི་རྣམས་ལ་བསྒོས་སོ། །དེ་ནས་རྒྱལ་པོའི་མི་དེ་རྣམས་ཀྱིས་སྤྲེའུ་དེ་
དག་བསྐྲད་པའི་སྒྲ་དྲག་པོ་ཕྱུང་སྟེ། ལག་ན་མདའ་གཞུ་ཐོགས་ནས་འཕེན་པར་
གཟས། ཁ་ ཅིག་ ནི་ རྡོ་བ་དང་། དབྱུག་ པ་ དང་། མཚོན་ཆ་ གཟས་ ཏེ།
དགྲའི་མཁར་སྒོ་ནོན་པ་བཞིན་དུ་ཤིང་དེའི་དྲུང་དུ་ལྷགས་པ་དང༌། དེ་ནས་བྱང་
ཆུབ་སེམས་པས་ རྒྱལ་པོའི་དཔུང་གི་ཚོགས་མང་པོ་རྒྱ་མཚོའི་ཆུ་རླབས་རླུང་གི་
ཤུགས་དྲག་པོས་ཕུལ་བ་འདྲ་བ། ཅ་ཅོའི་སྒྲ་ཆེན་པོ་འབྱིན་པ་མངོན་དུ་ཕྱོགས་ཏེ་
ལྷགས་པ། ཤིང་ལྗོན་པ་མཆོག་དེའི་ཁོ་ར་ཁོར་ཡུག་ནས། །མདའ་དང་རྡོ་བ་དང་
དབྱུག་པ་འཕེན་པ་ནི་སེར་བ་འབབ་པ་བཞིན་དུ་གྱུར་པ་ནི་མཐོང༌། སྤྲེའུ་མང་པོ་
202



རྣམས་ནི་འཇིགས་ཤིང་མི་དགའ་བའི་སྐད་ངན་འབྱིན་པ་ཙམ་ལ་བརྟེན་ཅིང་།
ངོ་འཛུམ་གནག་ པ་ སྤྱི་ གོང་ སྟེ། མིག་གྱེན་དུ་ལྟ་ཞིང་འཁོད་པ་ མཐོང་ ནས།
སེམས་ནི་སྙིང་རྗེ་ཆེན་པོས་ནོན།། འཇིགས་ཤིང་སྐྲག་ཅིང་སྒྲག་པ་དང༌། མྱ་
ངན་ནི་བཏང་ནས། སྤྲེའུ་མོང་པོ་དེ་དག་དབུགས་ཕྱུང་ནས། དེ་དག་ཡོངས་
སུ་སྐྱབས་པའི་བློ་བསྐྱེད་ནས། ཤིང་ཆེན་པོ་དེའི་རྩེ་མོར་འཛེག་སྟེ། དེ་དང་ཉེ་
བ་ན་འདུག་པའི་རི་ཞིག་གི་ཁར་མཆོངས་པར་ཆས་སོ། ། རི་དེ་ཡང་མཆོངས་པ་
གཅིག་གིས་མཆོངས་ཏེ་ཕྱིན་པའི་ས་མ་ཡིན་ཡང་སེམས་དཔའ་ཆེན་པོ་དེ་རང་གི་
མཐུ་ཁྱད་པར་དུ་འཕགས་པས་བྱ་འཕུར་བ་བཞིན་དུ་དེར་མཆོངས་ཏེ་ཕྱིན་ཏོ། །
སྤྲེའུ་གཞན་གྱིས་མཆོངས་པ་གཉིས་ཀྱིས་ཀྱང་། །མཆོངས་མི་ནུས་པའི་ས་ཁྱོན་ཆེན་
པོ་དེ། ། མཆོངས་པའི་མཐུ་རྩལ་ཅན་དེས་བྱ་འཕུར་བཞིན། ། མཆོངས་པ་གཅིག་
གིས་ལེགས་པར་མཆོངས་པར་གྱུར། །དེས་ནི་སྙིང་རྗེ་རྣམ་པར་བསྐྱེད་པ་དང༌། །
དཔའ་བའི་ཤུགས་ཀྱིས་རྩོལ་བ་དྲག་པོར་གྱུར། །དེ་ཡི་འབད་པ་ཁྱད་པར་དྲག་པོ་
དེས། ། ཡིད་ལ་བསམས་པ་བཞིན་དུ་ཕྱིན་པར་གྱུར། ། རི་དེའི་རྩེ་མོ་མཐོན་པོར་
ཕྱིན་ནས་ཀྱང་། །སྤ་ ཐག་ས་ཁྱོན་དེའི་བར་བས་ཀྱང་རིང་བར་སྐྱེས་ ཤིང་ རྩ་བ་
བརྟན་པ་སྲ་བ་ཞིག་གིས་བདག་གི་རྐང་པ་གཉིས་བཅིངས་ནས་སླར་ཡང་ཤིང་ཆེན་
པོ་དེའི་ཁར་མཆོངས་པ་དང་། དེ་གཉིས་ཀྱི་བར་ཐག་རིང་ཞིང་རྐང་པ་གཉིས་
བཅིངས་པས་ཟོ་མདོག་མི་བདེ་བའི་ཕྱིར། སེམས་དཔའ་ཆེན་པོ་དེས་ཤིང་དེའི་
ཡལ་གའི་རྩེ་མོར་དེའུ་མ་སླེབས་ཏེ་སླེབས་སོ། །དེ་ནས་ཡལ་ག་དེ་ལ་དམ་དུ་་་
འཇུས། །སྤ་ཐག་དེ་ཡོང་རབ་ཏུ་བསྒྲིམས་ཏེ་བརྒྱངས། །ཤིང་འདིའི་ཁ་ནས་འདི་
ལས་མྱུར་དུ་དེང༌། །སྤྲེའུའི་ཚོགས་རྣམས་བདག་གི་སྐད་ཀྱིས་སྦྱིན། །དེ་ནས་སྤྲེའུ་
དེ་དག་འཇིགས་པས་ཉེན་ཅིང་བྲོས་པའི་ལམ་རྙེད་ནས། རབ་ ཏུ་རྟབ་པའི་
འགྲོས་ཀྱིས་དེའི་ལུས་བརྫི་བ་ལ་ཚམ་ཚོམ་མེད་པར་སྤ་ཐག་དེ་ལས་བརྒྱུད་དེ་བདེ་
བར་བྲོས་ཏེ་སོང་ངོ༌། །སྤྲེའུའི་ཚོགས་དེ་དག་འཇིགས་པས་ཉེན་པ་ཡི། །རྐང་ལག་
རྣམས་ཀྱིས་དེ་ཡི་ལུས་བརྫིས་པས། །བདག་གི་ལུས་ཀྱི་ཤ་དང་བྲལ་གྱུར་ཀྱང༌། །
203



རབ་ཏུ་བརྟན་པས་སེམས་ནི་ཡོང་མ་བྲལ། །དེ་ལྟར་སྤྲེའུའི་རྒྱལ་པོ་དེ་རྒྱལ་པོ་དང་
མི་དེ་དག་གིས་མཐོང་ནས་རབ་ཏུ་ཡ་མཚན་ཆེ་བར་གྱུར་ཏོ། །འདི་ནི་དཔའ་ཞིང་
བློ་ཡང་ཕུན་སུམ་ཚོགས། །བདག་ལ་འང་མི་ལྟ་གཞན་ལ་སྙིང་བརྩེ་བ། ། ཐོས་པར་
གྱུར་ན་ངོ་མཚར་ཆེ་གྱུར་པ། །མངོན་སུམ་མཐོང་བ་སྨོས་ཀྱང་ཅི་ཞིག་དགོས། །དེ་
ནས་མི་དེ་དག་ལ་རྒྱལ་པོ་དེས་བསྒོས་པ། ། སྤྲེའུའི་བདག་པོ་འདི་སྤྲེའུ་མང་པོ་་
འཇིགས་ཏེ་བྲོས་པའི་རྐང་ལག་གིས་བརྫིས་པས། །ལུས་སྣོད་ལ་ཡུན་རིང་དུ་ཟམ་པ་
བྱེད་ཅིང་འདུག་འདུག་པས་དུབ་པའི་ཕྱིར་གདོན་མི་ཟ་བར་བདག་རང་ལྡང་མི་
ནུས་ཀྱིས། དེ་བས་ན་འདིའི་འོག་ཏུ་རས་བརྒྱངས་པ་ཟེད་ལ། |-སྨྲ་ཐག་འདི་
དང་ཤིང་ནྱ་གྲོ་དྷའི་ཡལ་ག་འདི་ཡང་མདའ་གཉིས་ཀྱིས་དུས་གཅིག་ཏུ་ཆོད་ཅིག་
ཅེས་བསྒོས་སོ། །དེ་ནས་མི་དེ་དག་གིས་ཀྱང་དེ་བཞིན་དུ་བྱས་སོ། །དེ་ནས་རྒྱལ་པོ་
དེས་རས་བརྒྱངས་ཏེ་ཟེད་པ་ལ་ཕབ་ནས། ། ལུས་རྨ་བྱུང་བའི་སྡུག་བསྔལ་གྱིས་
བརྒྱལ་བར་གྱུར་ཏེ། སེམས་མི་དྲན་བ་དེ་མལ་སྟན་འཇམ་པོ་ཞིག་ལ་བཞག་ནས་
རྨ་གསར་པ་གསོ་བའི་སྨན་ལ་སོགས་པས་དེའི་ལུས་ཀྱི་རྨ་བཀྲུས་ཏེ་ཅུང་ཟད་ཅིག་
ལོན་པར་གྱུར་ཅིང་དབུགས་ཕྱུང་བར་གྱུར་པ་དང་། :|:རྒྱལ་པོ་དེ་ངོ་མཚར་དང་ཡ་
མཚན་ཆེ་ཞིང་གུས་པར་གྱུར་ནས། ནད་དྲིས་ཕྱིར་སྨྲས་པ། སྙིང་རྗེ་བསྐྱེད་དེ་
བདག་གི་སྲོག་བོར་ནས། ། གང་རྣམས་ཕྱིར་ནི་བདག་གིས་ཟམ་པ་བྱས། ། ཁྱོད་
ཀྱིས་བསྒྲལ་བའི་སྤྲེའུ་ཚོགས་མང་པོ་འདི། ། ཁྱོད་ཀྱི་ཅིར་འོང་ཁྱོད་ཀྱང་ཁོང་གི་
ཅི། །གལ་ཏེ་ངེད་ཀྱིས་འདི་ནི་མཉན་རུང་ན། ། སྤྲེའུ་རྒྱལ་གཙོ་བོ་དེ་ནི་རྗེས་སྨོས་
ཤིག །རབ་ཏུ་མཛའ་བའི་རྒྱུ་འབྲེལ་ཆུང་ངུ་དག །དེ་ལྟ་བུ་ནི་ཡིད་ལ་བྱེད་མི་
འགྱུར། །དེ་ནས་བྱང་ཆུབ་སེམས་པས་རྒྱལ་པོ་དེ་དེ་ལྟར་གུས་ཤིང་ལེགས་པར་སྨྲས་
པ་ལ་ལན་ལེགས་པར་གླན་པའི་ཕྱིར། མི་ངོམས་པའི་ཚུལ་གྱིས་བདག་ཉིད་སུ་
ཡིན་པར་བསྟན་པ། བདག་གི་ངག་མཉན་གུས་པ་འདི་དག་གིས། ། བདག་ལ་
རྒྱལ་པོའི་ཁུར་ནི་བསྐུར་བར་གྱུར། ། དེ་བས་འདི་དག་བུ་དང་འདྲ་བར་སྡུག །
ཁུར་ཏེ་བསྐུར་བའི་ཕྱིར་ནི་འདི་ལྟར་བགྱི། །རྒྱལ་པོ་ཆེན་པོ་བདག་དང་འདི་རྣམས་
204



ནི། །ཡུན་རིང་དུས་ནས་འདི་ལྟར་འབྲེལ་བར་གྱུར། ། རིགས་གཅིག་སྐྱེས་པས་འདི་
ལྟར་མཛའ་གྱུར་ཅིང་། ། ལྷན་ཅིག་གནས་པས་གཉེན་དང་འདྲ་བར་གྱུར། ། དེ་
སྐད་ཟེར་བ་རྒྱལ་པོ་དེས་ཐོས་ནས། །ཡ་མཚན་ཆེ་བར་གྱུར་ནས་ཡང་སྨྲས་པ། །
བློན་པོ་ལ་སོགས་རྒྱལ་པོའི་ཕྱིར། །དེ་དག་ཕྱིར་ནི་རྒྱལ་པོ་མིན། །དེ་བས་བདག་གི་
བྲན་གྱི་ཕྱིར། ། ཅི་ཕྱིར་ཁྱོད་ཀྱིས་བདག་ལུས་བོར། །བྱང་ཆུབ་སེམས་པས་སྨྲས་
པ། །རྒྱལ་པོ་ཆེན་པོ་དེ་ལྟར་བགྱིད་པ་ནི་མེད་ན། རྒྱལ་པོའི་གཞུང་ལུགས་དེ་ལྟ་
བུ། །བདག་གི་གཞུང་ལུགས་ངན་པར་མཐོང༌། ། མ་འདྲིས་པར་ཡང་སྡུག་བསྔལ་
མི་བཟོད་པ། །ཡལ་བར་བོར་ན་སྡུག་བསྔལ་ཉེར་གྱུར་ན། ། སེམས་ནི་རབ་ཏུ་གུས་
པས་སྐྱེ་བོ་རྣམས། ། གཉེན་དང་མཛའ་བོར་གྱུར་པ་སྨོས་ཅི་དགོས། ། སྤྲེའུ་རྣམས་
རབ་ ཏུ་ཉམས་ཉེས་ཆེར་གྱུར་ཞིང་། ། ཕོངས་ནས་མྱ་ངན་བྱེད་པ་འདི་མཐོང་་་
ནས། ། བདག་གི་དོན་བསྒྲུབ་སེམས་པར་མི་འགྱུར་བའི། ། སྡུག་བསྔལ་ཆེན་པོ་
བདག་ལ་བྱུང་བར་གྱུར། །དེ་བས་གཞུ་རྣམས་རབ་ཏུ་བཀང་ནས་སུ། །མདེའུ་རྩེ།
རྣོན་པོ་རབ་ཏུ་འཕེན་པ་ཡི། ། གཞུ་རྒྱུད་ སྒྲས་འཇིགས་སེམས་ལ་ མ་བསམས་་་
པར། ། ཤིང་དེའི་ཁ་ནས་རི་ཁ་འདིར་མཆོངས་མོད། །བདག་གི་འཁོར་ནི་རབ་ཏུ་
སྐྲག་པའི་སེམས། །ངུ་ཞིང་འབོད་པས་བདག་ནི་རབ་བསྐུལ་ནས། །ས་ཁྱོན་ཚད་
ནི་ལེགས་པར་བརྟགས་ནས་སུ། །སྤ་ཐག་བཅད་ནས་བདག་གི་རྐང་བ་བཅིངས། །
རི་བོ་དེ་ལས་སླར་ཡང་འདིར་མཆོངས་ཏེ། ། ལྗོན་ཤིང་འདི་ལས་བདག་གི་འཁོར་
བསྒྲལ་ཕྱིར། །དེ་ཡི་ཡལ་ག་ལག་པ་བརྐྱང་འདྲ་བ། །བདག་གི་ལག་པ་གཉིས་ཀྱིས་
ཟིན་པར་གྱུར། །སྤ་ཐག་དེ་ནི་རབ་ཏུ་བརྐྱངས་པ་དང༌། །ལྗོན་ཤིང་དེ་ཡི་ཡལ་གས་
བཏུད་པ་ལས། །བདག་གི་ལུས་བརྫིས་ཚམ་ཚོམ་མ་མཆིས་པར། །བདག་ལ་བརྟེན་
ནས་འཁོར་རྣམས་བདེ་བར་ཐར། །དེ་ནས་རྒྱལ་པོ་དེ། ། སེམས་དཔའ་ཆེན་པོ་དེ་
དེ་ལྟ་བུའི་གནས་སྐབས་ན་ཡང་དེ་ལྟར་བྱེད་པ་མཐོང་ནས་རབ་ཏུ་དགའ་བར་གྱུར་
ཏེ་རབ་ཏུ་ཡ་མཚན་ཆེ་བར་གྱུར་ནས་ཡང་འདི་སྐད་ཅེས་སྨྲས་སོ། །བདག་གི་བདེ་
བ་ཁྱད་དུ་བསད། ། གཞན་ལ་ཉམས་ཉེས་བྱུང་བ་དང༌། ། དེ་ལྟར་བདག་གིས་
205



ཉམས་སུ་བླངས། ། ཁྱོད་ཀྱི་ཡོན་ཏན་ཅི་ཞིག་ཐོབ། བྱང་ཆུབ་སེམས་པས་སྨྲས་
པ། །གང་རྣམས་རྒྱལ་པོ་བདག་གིས་ཡུན་རིང་བྱས། །དེ་དག་སྡུག་བསྔལ་བདག་
གིས་རྣམ་པར་བཟློག །དེ་བས་སེམས་ནི་རབ་ཏུ་དགའ་བར་གྱུར། ། བདག་གི་
ལུས་ལྟ་བཅད་པར་གྱུར་ཀྱང་རུང༌། ། དྲེགས་པའི་དགྲ་རྣམས་གཡུལ་ངོ་ཕམ་བྱས་
ནས། ། ལུས་ལ་རྨ་བྱུང་རྒྱུན་གྱིས་བརྒྱན་པ་བཞིན། ། དཔའ་བོ་རྣམས་ནི་དཔའ་
བོའི་མཚོན་གྱིས་བརྒྱན། ། དེ་བཞིན་རྨ་འདི་བདག་གིས་དགའི་བཞིན་བཟོད། །
རིགས་མཐུན་རྣམས་ནི་རབ་ཏུ་གུས་བྱས་ནས། ། གུས་པས་ཕྱག་འཚལ་བཀུར་སྟི་
ཆེར་བྱས་པའི། ། དབང་ཕྱུག་བདེ་བ་ཐོབ་པར་གྱུར་པ་ཡི། ། བུ་ལོན་བདག་གི་དེ་
རིང་འཁོར་བར་གྱུར། ། དེ་བས་བདག་ནི་མཛའ་དང་བྲལ་བའམ། ། བདེ་བ་མེད་
པར་སྡུག་བསྔལ་མ་མཆིས་ཀྱིས། ། འདི་ལྟར་བགྱིས་པས་བདག་ནི་འགུམས་གྱུར་
ཀྱང༌། ། འདི་ནི་དགའ་དང་འཕྲད་པར་གྱུར་པ་བཞིན། ། སྔོན་དུ་ཕན་བཏགས་བུ་
ལོན་འཁོར་བས་མགུ། ། མྱ་ངན་གདུངས་ཤིང་གྲགས་པ་དྲི་མེད་ཐོབ། །རྒྱལ་པོའི་
མཆོད་བྱས་འཆི་ལ་འཇིགས་པ་མེད། །དམ་པས་ཕན་བཏགས་དྲིན་ཀྱང་དྲན་པར་
གྱུར། ། ཡོན་ ཏན་མཆོག་གནས་ཡོན་ཏན་འདི་དག་ནི། ། སྡུག་བསྔལ་འདི་མྱོང་
བདག་གིས་ཐོབ་པར་འགྱུར། །བདག་པོ་སྙིང་རྗེ་མེད་ལ་རྟེན་བཅས་ན། །དེ་དང་
མི་མཐུན་ཕྱོགས་རྣམས་ཐོབ་པར་འགྱུར། ། ཡོན་ཏན་མེད་ཅིང་གྲུགས་པ་མེད་གྱུར་
པ། །ཉེས་པ་འབྱུང་བའི་གནས་སུ་གྱུར་པ་རྣམས། །དམྱལ་བའི་མེ་འབར་རབ་ཏུ་
འཁྲུག་པ་ལས། །གཞན་དུ་འགྲོ་བའི་གནས་ནི་ཅི་ཞིག་ཡོད། ། དེ་བས་ཁྱོད་ལ་ཡོན་
ཏིན་སྐྱོན་གྱི་མཐུ། །བདག་གིས་ལེགས་པར་བསྟན་པ་འདི་ལགས་ཀྱི། ། ལྷ་དཔལ་
འགྲོ་བའང་བུད་མེད་རང་བཞིན་ཅན། ། དེ་བས་ཆོས་ཀྱིས་རྒྱལ་སྲིད་སྐྱོང་བར་
མཛོད། །གཞོན་པའི་དཔུང་དང་ལྗོངས་དང་བློན་པོ་དང་། །མགོན་མེད་འབངས་
དང་དགེ་སྦྱོང་བྲམ་ཟེ་དང་། ། རྒྱལ་པོས་ཕ་བཞིན་ཕན་པའི་རྗེས་མཐུན་པར། །
ཐམས་ ཅད་བདེ་དང་ལྡན་པར་མཛད་པར་རིགས། ། དེ་ལྟར་བྱས་ན་ཆོས་སྲིད་
གྲགས་པ་འཕེལ། །འདི་དང་གཞན་ལའང་ཁྱོད་ནི་བདེ་བར་འགྱུར། །དེ་བས་ཁྱོད་ །
206



ནི་འབངས་ལ་ཐུགས་བརྩེ་བས། ། རྒྱལ་པོ་དྲང་སྲོང་དཔལ་གྱིས་བརྗིད་པར་་་༌་
མཛོད། 1:: དེ་ལྟར་རྒྱལ་པོ་སློབ་མ་བཞིན་དུ་བསྟན། །རབ་ཏུ་བསྟོད་པའི་ཚིག་གིས་
དེ་བསྟན་ནས། ། སྣད་པའི་སྡུག་བསྔལ་རབ་ཏུ་ཟིལ་མནན་ཏེ། །ལུས་དེ་བོར་ནས་
མཐོ་རིས་སོང་བར་གྱུར། །དེ་ལྟ་བས་ན་དམ་པའི་ཚུལ་གྱི་རྗེས་སུ་འབྲང་བ་རྣམས་
ནི་ཡིད་ཀྱང་མགུ་བར་བྱེད་དོ། ། ཞེས་འཇིག་རྟེན་པ་རྣམས་མགུ་བར་བྱེད་པར་
འདོད་པས། ། དམ་པ་རྣམས་ཀྱི་ཚུལ་གྱི་རྗེས་སུ་འབྲང་བར་བྱའོ། །བཅོམ་ལྡན་
འདས་དེ་གཞན་གྱི་དོན་ཇི་ལྟར་བསྒྲུབ་པ་དེ་ལྟར་སེམས་ཅན་རྣམས་བདག་གིས་
ཀྱང་བསྒྲུབ་མི་ནུས་སོ། །ཞེས་དེ་བཞིན་གཤེགས་པའི་ཡོན་ཏན་བསྔགས་པ་ལ་ཡང་
བརྗོད་པར་བྱའོ། །རིམ་གྲོ་བསྐྱེད་དེ་དམ་པའི་ཆོས་མཉན་པ་དང་སྙིང་རྗེ་ཆེན་པོས་
ཡོན་ཏན་བསྔགས་པ་དང་། །རྒྱལ་པོའི་འབངས་རྣམས་ལ་དེ་ལྟར་སྙིང་རྗེ་དང་ལྡན་
པར་བྱའོ། །ཞེས་རྒྱལ་པོ་ལ་གདམས་པ་དང༌། སྐྱེས་བུ་དམ་པ་རྣམས་ནི་དེ་ལྟར་
ཆུ་གང་ཆེའོ་ཞེས་ཆུ་གང་ཆེ་བའི་གཏམ་བྱ་བ་ལ་ཡང་བརྗོད་པར་བྱའོ། ། སྤྲེའུའི་
རྒྱལ་པོར་སྐྱེས་པའི་རབས་ཏེ་ཉི་ཤུ་བདུན་པའོ། ། ། ། ། ད་ལོ
། jm
ད་ལ། ད༌ཉེར་བརྒྱད་པ། བཟོད་པར་སྐྱེས་པའི་རབས།
།
༡ ༈ བམ་ པོ་ བཅུ་ པ། ༧ བཟོད་ པ་ ལ་ གོམས་ ཤིང་ སོ་ སོར་ བརྟགས་ ཏེ།
བརྣགས་པའི་ཤས་ཆེ་བ་རྣམས་ནི་བརྣགས་མི་ཐུབ་ཅེས་བྱ་བ་མེད་དོ། ། དེ་ཡང་
འདི་ལྟར་བྱང་ཆུབ་སེམས་དཔའ་ཁྱིམ་ན་གནས་པ་ནི་ཉེས་པ་མང་པོའི་སྡུག་བསྔལ་
དང་ལྡན་པ།་ སྲིད་དང་འདོད་པ་ལྷུར་ལེན་པས་ཉེ་བར་མ་ཞི་ཞིང་འདོད་ཆགས་
དང་། ཞེ་སྡང་དང༌།། མི་བཟོད་པ་དང༌། འཐབ་པ་དང་། དྲེགས་པ་དང༌།
ང་རྒྱལ་དང༌། སེར་སྣ་ལ་སོགས་པའི་སྐྱོན་རྣམས་ཀྱི་གནས་ངོ་ཚ་བའི་ཆོས་མེད་
པོར་བྱེད་པ་འདོད་ཞེན་ཆེ་བའི་སྐྱེ་གནས་བྱ་བ་ངན་པའི་སྐལ་བས་ཆོས་སྤྱད་པའི་གོ་
སྐབས་མེད་པར་ཤེས་ལ། རབ་ཏུ་བྱུང་བ་ནི་འདུ་འཛིའི་དུག་སྤོང་ཞིང་ཉེས་པ་དེ་
ལྟ་བུ་མེད་པའི་བདེ་བ་ཅན་དུ་མཐོང་ནས། ཚུལ་ཁྲིམས་དང༌། མང་དུ་ཐོས་པ་
207



དང༌། 2 རབ་ཏུ་ཞི་བ་དང༌། དུལ་བ་ལ་ཡིད་དེས་པར་བྱ་བའི་དཀའ་ཐུབ་ཅན་
ཞིག་ཏུ་གྱུར་ཏོ་ཞེས་གྲགས་སོ། །དེས་བཟོད་པ་བྱས་པའི་དམ་བཅས་པ་མ་ཉམས་
ཤིང་བཟོད་པའི་བསྔགས་པ་རྗོད་པར་བྱེད་པ་དེ་དང་རྗེས་སུ་མཐུན་པའི་ཆོས་གོ་
རིམས་བཞིན་དུ་འཆད་པས། བདག་རང་གི་མིང་རུས་ནས་སུ་ཡང་མི་འབོད་
པར་བཟོད་པར་སྨྲ་བ་ཞེས་འཇིག་རྟེན་པ་རྣམས་ཀྱིས་ཡང་དག་པར་བློ་བསྐྱེད་དེ་
མིང་དུ་གྲགས་སོ། །དབང་ཕྱུག་རིགས་པ་དཀའ་ཐུབ་ཕུན་སུམ་ཚོགས། །སྒྱུ་རྩེལ་
རྣམས་ལ་གོམས་པ་རྒྱ་ཆེ་བ། །ལུས་དང་ངག་གི་སྤྱོད་པ་མཐུ་རྩལ་ཅན། །མི་རྣམས་
མིང་ནི་གཞན་དུ་འདོགས་པར་བྱེད། ། དེ་ནི་བཟོད་པའི་ཡོན་ཏན་མཐུ་ཤེས་་་
ནས། །དེ་ཡིས་བདག་གཞན་འཇིག་རྟེན་རབ་ཏུ་བརྒྱན། །བཟོད་པའི་གཏམ་ཡང་
རྒྱུན་དུ་བྱེད་པར་གྱུར། །དེ་བས་དེ་ནི་བཟོད་པར་སྨྲ་ཞེས་གྲགས། །བཟོད་པ་ཆེན་
པོ་རང་གི་ངང་དུ་གྱུར། ། གཞན་ལ་གནོད་པ་མི་བྱེད་རབ་ཏུ་བརྟན། །དེ་ཡི་དོན་
དང་མཐུན་པའི་གཏམ་དག་གིས། ། ཐུབ་པ་དེ་ཡི་གྲགས་པ་རྒྱས་པར་གྱུར། ། དེ་
ནས་བདག་ཉིད་ཆེན་པོ་དེ་ནགས་ཚལ་གྱི་ཕྱོགས་རབ་ཏུ་དབེན་ཞིང་ཉམས་དགའ་
བ། མེ་ཏོག་དང་འབྲས་བུ་དུས་ཐམས་ཅད་དུ་རྙེད་པར་སླ་བ། མཚོ་ཆུ་གཙང་
མ་ པདྨ་དང་ཨུཏྤ་ལས་བརྒྱན་པ། སྐྱེད་མོས་ཚལ་ཉམས་དགའ་བ་བཞིན་དུ་་་
མཛེས་པ་ཞིག་ཏུ་གནས་བཅས་པས་དཀའ་ཐུབ་ཀྱི་ནགས་ཚལ་ཤིན་ཏུ་བཀྲ་ཤིས་
པར་བྱས་སོ། །དམ་པ་ཡོན་ཏན་མཆོག་ལྡན་པ། །གང་ན་གནས་པ་དེ་དག་ཉིད། །
བཀྲ་ཤིས་ཡིད་དུ་འོང་བ་དང༌། ། རི་ཉིད་བརྟེན་དང་དཀའ་ཐུབ་ཚལ། །དེ་ན་
གནས་པའི་ལྷ་རྣམས་ནི། །དེ་ལ་ཤིན་ཏུ་དད་པ་སྐྱེས། །སྐྱེ་བོ་ཕན་པར་འདོད་ཅིང་
ཡོན་ཏན་ལ་དགའ་བ་རྣམས་ནི་བཀུར་སྟི་བྱེད་ཅིང་འོང་བར་གྱུར་ཏེ། སྐྱེ་བོ་མང་
པོ་དེ་རྣམས་ལ་ཆོས་ཀྱི་གཏམ་བཟོད་པ་དང་ལྡན་པ། རྣར་འོང་ཞིང་སེམས་ལ་
འབབ་པ་རྣམས་ཀྱིས་ཕན་བཏགས་སོ། ། དེ་ནས་རེ་ཞིག་ཅིག་ཡུལ་དེའི་རྒྱལ་པོ་
དཔྱིད་ཀྱི་དུས་ལ་བབ་པས། ཆུའི་ནང་དུ་རྩེར་འགྲོ་འདོད་པར་གྱུར་ཏེ། སྐྱེད་
མོས་ཚལ་གྱི་ཡོན་ཏན་པས་ཀྱང་ལྷག་པའི་གནས་སུ་གྱུར་པའི་ནགས་ཚལ་གྱི་ཕྱོགས་
208



དེར་བཙུན་མོའི་འཁོར་དང་བཅས་ཏེ་སོང་ངོ་། ། དགའ་བའི་ཚལ་ལྟར་ཉམས་
དགའི་མཛེས་པའི་ཚལ། ། དེ་ཡི་བཙུན་མོའི་འཁོར་གྱིས་གང་བར་གྱུར། ། ལོངས་
སྤྱོད་ ཅན་གྱི་སྤྱོད་ཚུལ་མཛེས་པ་ཡི། །ན་ཆུང་ཆོས་པ་རྣམས་ཀྱིས་བརྒྱན་པ་་་་
བཞིན། །འཁྲི་ཤིང་འཁྱིལ་བས་གཏིབས་པ་ལྡིང་ཁང་བཞིན། ། མེ་ཏོག་རྒྱས་པའི་
ལྗོན་ཤིང་བཀོད་པ་བཞིན། ། པདྨ་རབ་ཏུ་རྒྱས་པའི་མཚོ་འགྲམ་ན། ། བཙུན་མོ་
རྣམས་ནི་རབ་ཏུ་དགའ་ཞིང་རྩེ། །མེ་ཏོག་ཕྲེང་དང་ཁྲུས་ཀྱི་བྱུག་སྤོས་ཀྱི། །བསུང་
ཞིམ་ངད་ཀྱིས་བྱུང་བ་འདུས་རྣམས་ལ། །བཙུན་མོ་ཁ་ཅིག་ལྟད་མོ་ཆེར་ལྟ་བ། །ཡ་
མཚན་ཆེར་གྱུར་བསྔགས་ཤིང་འཛུམ་པས་མཛེས། །མེ་ཏོག་རྣ་ཆ་གསར་པོས་རབ་
ཏུ་མཛེས་པ་དང༌། །སྒྲ་ཡི་རྒྱན་དུ་བཏགས་པའི་ཕྲེང་བ་མཛེས་ཡོད་ཀྱང་། །དེ་དག་
མེ་ཏོག་འདོད་པས་ཚིམ་པར་མ་གྱུར་ཏེ། ། དེ་བཞིན་རྒྱལ་པོའི་བཙུན་མོ་རྩེ་བས་
སྙིང་མ་ཚིམ། །མེ་ཏོག་ཤིང་ལ་བུད་མེད་མིག་ལྟ་ཞིང༌། །གཞལ་མེད་ཁང་ལ་ལྟ་བས་
ཆགས་གྱུར་པ། །པདྨའི་མཚོ་ན་བུང་བ་དངར་བ་བཞིན། ། རབ་ཏུ་མཛེས་པ་རྒྱལ་
པོས་མཐོང་བར་གྱུར། །ཀོ་ཀི་ལ་དག་མྱོས་པའི་སྒྲ་རྣམས་དང་། །རྨ་བྱ་གར་བྱེད་
བུང་བ་གླུ་ལེན་དང་། །ན་ཆུང་ཚིག་སྨྲ་གླུ་ལེན་གར་བྱེད་པས། །དེ་དག་དེ་ན་རབ་
ཏུ་ བཛེས་པར་སྣང་། །འབྲུག་སྒྲ་ཟབ་མོ་རྔ་སྒྲ་བརྡུངས་པ་བཞིན། ། རྨ་བྱ་མང་པོ་
ལྷང་ལྷང་སྒྲ་འབྱིན་ཞིང་། །རབ་ཏུ་སྒྱུ་རྩལ་ཐབས་ཀྱིས་གར་བྱེད་པ། ། རྒྱལ་པོ་དེ་ལ་
རྨ་བྱ་གར་བྱེད་འདྲ། །དེ་དེ་ན་བཙུན་མོའི་འཁོར་དང་བཅས་པ་ནགས་ཚལ་སྐྱེད་
མོས་ཚལ་འདྲ་བ་ན་སྤྱོད་པའི་བདེ་བ་ཉམས་སུ་མྱོང་ནས་རྩེ་རྩེ་བས་ཆེད་ཅིང་འདོད་
པ་ལ་ཆགས་པའི་དབང་གིས་ཤིང་གྲིབ་དཔལ་དང་ལྡན་པ་གཞལ་མེད་ཁང་པའི་
དྲུང་དུ་མལ་ཆ་བཟང་པོ་བཏིང་བ་ལ་ཉལ་ཏེ་གཉིད་ཀྱིས་ལོག་པར་གྱུར་ཏོ། ། དེ་
ནས་བཙུན་མོ་དེ་དག་རྒྱལ་པོ་མནལ་བའི་སྐབས་སུ་བབ་པ་ཤེས་ནས། །ནགས་ཚལ་
མཛེས་པ་ལ་སྙིང་ཆགས་ཤིང་དེ་ལྟ་བས་མ་ངོམས་པས་དགའ་སྟེ་དགའ་བ་དེར་ཆས་
སོ། །རྒྱན་རྣམས་སིལ་སིལ་ཟེར་བའི་སྒྲ་དང་མཛེས་པའི་སྐད་སྙན་པ་འབྱིན་ཅིང་
ཀུན་ཏུ་འཁྱམས་སུ་སོང་ངོ༌། ། དེ་དག་གདུགས་དང་རྗེ་ཡབ་སྟན་ལ་ སོགས། །
209



གསེར་གྱིས་བརྒྱན་པ་རྣམས་ནི་བྲན་མོས་ཐོགས། །དབང་ཕྱུག་རྟགས་དང་བཅས་
པ་རྗེས་སུ་འབྲང༌།། བུད་མེད་རང་བཞིན་འཕྱུར་བ་རྣམ་པར་རྒྱུ། ། དེ་དག་ལྗོན་
ཤིང་བཟང་པོའི་མེ་ཏོག་དང༌། །ལོ་མ་སྡུག་གུ་བསྙབ་ཏུ་སླེབས་པ་རྣམས། །བྲན་
མོས་བཏོགས་ཏེ་དབུལ་གྱིས་མི་སླེབས་པ། །ཆགས་པའི་དབང་གིས་བདག་ཅག་
ཉིད་ཀྱིས་བཏོགས། ། ཤིང་ལོ་གཡོ་བའི་ཤིང་དང་གེལ་པ་རྣམས། །ལམ་དང་ཉེ་བ་
མེ་ཏོག་རྒྱས་པ་ཀུན། ། མེ་ཏོག་ཕྲེང་བའི་རྒྱུན་གྱིས་བཀླུབས་ཟིན་ཀྱང་། ། ཆགས་
པའི་དབང་གིས་མ་བཏོགས་ དེ་མ་དོང་། །དེ་ནས་ རྒྱལ་ པོའི་བཙུན་མོ་དེ་དག་་
ནགས་ཚལ་ཉམས་དགའ་བ་དེ་ལས་སེམས་གཡེང་བཞིན་དུ། 3 ནགས་ཚལ་དེའི་
ནང་ནས་མཐར་གྱིས་སོང་ སོང་བ་ལས། བཟོད་པར་སྨྲ་བའི་དཀའ་ཐུབ་ཀྱི་
ནགས་སུ་ཕྱིན་ཏོ། །བུད་མེད་བསྲུང་བའི་ཞུག་རུམ་པ་རྣམས་ཀྱིས། ཐུབ་པ་དེའི་
དཀའ་ཐུབ་ཀྱི་མཐུ་ཆེ་བར་ཤེས་ཤིང༌། བཙུན་མོ་དེ་རྣམས་ཀྱང་རྒྱལ་པོའི་གནང་
ཆེན་ཡིན་ལ་བཅོས་དཀའ་བའི་ཕྱིར་དེར་མི་འདོང་བར་བཟློག་མ་ནུས་སོ། །དཀའ་
ཐུབ་ཀྱི་ནགས་དེ་བྱི་དོར་ལེགས་པར་བྱས་པས་ཉམས་དགའ་ཞིང་ཡིད་དུ་འོང་བས།
བཙུན་མོ་དེ་དག་དྲངས་པ་བཞིན་དུ་དེར་ལྷགས་པ་དང་། དེ་ན་ཐུབ་པའི་མཆོག་
དེ་རབ་ཏུ་ཞི་ཞིང་དུལ་བར་སྣང་ཡང་རབ་ཏུ་ཟབ་པས་དཀའ་ཐུབ་ཀྱི་དཔལ་མེ་
འབར་བ་བཞིན་དུ་བསྙེན་པར་ནི་དཀའ། བསམ་གཏན་ལ་གོམས་པར་བྱས་པས་
འདོད་ཆགས་ཀྱི་ཡུལ་བཟང་པོ་ཉེ་བར་གྱུར་ཀྱང་དབང་པོ་དུལ་ཞིང་མ་འཁྲུགས་
པས་ནི་མཛེས། ཆོས་མངོན་སུམ་དུ་མཐོང་བ་བཞིན་དུ་བཀྲ་ཤིས་ཤིང་བསོད་
ནམས་དང་ནི་ལྡན་པར་ཤིང་དྲུང་དུ་སྟན་བཏིང་བ་ལ་འདུག་པ་མཐོང་བར་གྱུར་
ཏོ། ། དེ་ནས་རྒྱལ་པོ་དེའི་བཙུན་མོ་དེ་དག་དེའི་དཀའ་ཐུབ་ཀྱི་གཟི་བྱིན་ གྱིས་་
སེམས་ཟིལ་གྱིས་ནོན་པས། ། མཐོང་མ་ཐག་ཏུ་གཡེང་བ་དང་འཛུམ་འཕྱར་བ་དང་
འདོད་པ་བཏང་སྟེ། དུལ་ཞིང་གུས་པར་བྱས་ཏེ། དེའི་དྲུང་དུ་ལྷགས་ནས་
བསྙེན་བཀུར་བྱས་སོ། །དེས་ཀྱང་དེ་དག་ལ་འདིར་འོངས་པ་ལེགས་སོ་ཞེས་བྱ་བ་
ལ་སོགས་པའི་ཚིག་སྙན་པ་བརྗོད་ནས། །མགྲོན་འོངས་པ་དགའ་བར་འགྱུར་བའི་
2210



རིམ་གྲོ་བྱས་ཏེ། དེ་དག་ལ་ནད་དྲི་བའི་སྐབས་ནས་གླེང་བསླངས་ཏེ། ཆོས་ཀྱི་
གཏམ་བུད་མེད་ཀྱིས་གོ་བར་སླ་བ་དཔེ་དང་བཅས་པ་རྣམས་ཀྱིས་དེ་རྣམས་ལ་ ་
མགྲོན་བྱས་སོ། ། མི་ཡི་ལུས་སུ་གྱུར་པ་མ་སྨད་ཐོབ་པར་འགྱུར། ། དེ་བཞིན་དབང་
པོ་རྣམས་ཀྱང་མ་ཉམས་སྣོད་དང་ལྡན། །འོན་ཀྱང་འཆི་བདག་དེས་ནི་ལེགས་པར་
མི་བྱེད་ངེས། །བག་མེད་གྱུར་པ་དེ་དག་ཉིན་རེ་བསླུས་པར་འགྱུར། །རབ་ཏུ་སྦྱིན་
དང་ཚུལ་ཁྲིམས་ལ་སོགས་མ་སྦྱངས་ན། ༼རིགས་དང་གཟུགས་དང་ལང་ཚོའི་ཡོན་
ཏན་རྣམས་དང་ནི། །སྟོབས་ནི་རབ་ཏུ་ཆེ་ཞིང་ནོར་གྱིས་ཕྱུག་གྱུར་ཀྱང༌། །ཕྱི་མའི་
ཚེ་ལ་སུ་ཡང་བདེ་བ་ཐོབ་མི་འགྱུར། ། རིགས་ལ་སོགས་པ་དམིན་ཡང་སྡིག་ལ་མི་
ཆགས་ཤིང༌། །རབ་ཏུ་སྦྱིན་དང་ཚུལ་ཁྲིམས་ལ་སོགས་ཡོན་ཏན་ལྡན། །དབྱར་གྱི་ །
དུས་ན་འབབ་ཆུས་རྒྱ་མཚོ་གང་བ་བཞིན། ། ཕྱི་མའི་ཚེ་ལ་ངེས་པར་བདེ་བ་རྒྱས་
པར་འགྱུར། ། རིགས་དང་གཟུགས་དང་ལུས་ཀྱི་ཡོན་ཏན་རྣམས་ཀྱང་རུང་། །
སྟོབས་ནི་རབ་ཏུ་ཆེ་ཞིང་ནོར་གྱིས་ཕྱུག་ཀྱང་རུང༌། ། ཡོན་ཏན་ཡོད་ན་ཚེ་འདི་ལ་
ཡང་རྒྱན་དུ་འགྱུར། །གསེར་གྱི་ཕྲེང་བས་ཕྱུག་པོའི་མཚན་མ་བསྟན་པ་བཞིན། །
མེ་ཏོག་རྣམས་ནི་ལྗོན་པའི་ཤིང་གི་རྒྱུན་དུ་འགྱུར། ། གློག་ཕྲེང་འགྱུ་བ་ཆར་སྤྲིན་
རྣམས་ཀྱི་རྒྱན་དུ་འགྱུར། །བུང་བ་མྱོས་པ་འདུ་བ་པདྨ་མཚོ་ཡི་རྒྱན། ། ཡོན་ཏན་
ཁྱད་པར་འཕགས་པ་ལུས་ཅན་རྣམས་ཀྱི་རྒྱན། །ནད་མེད་ཚེ་རིང་ནོར་དང་་་་
གཟུགས་དང་རིགས་རྣམས་ནི། ། རབ་དང་འབྲིང་དང་ཐ་མའི་བྱེ་བྲག་སྣ་ཚོགས་
པའི། །སྐྱེ་བོ་འདི་དག་ངོ་བོ་ཉིད་ལས་གྱུར་མ་ཡིན། །གཞན་གྱི་སྐྱེད་མིན་ལས་ནི་
རྣམ་པ་གསུམ་ལས་གྱུར། །འགྲོ་བའི་ཆོས་ཉིད་འདི་ལྟར་ངེས་པར་གནས་པར་
གྱུར། ། སྲོག་ཀྱང་མི་བརྟན་ཤི་དང་ཉེ་བར་ཤེས་ནས་སུ། །དགེ་བའི་ཕྱོགས་ལ་
བརྟེན་ནས་སྡིག་པ་སྤོང་བར་གྱིས། །གྲགས་དང་བདེ་བ་ཐོབ་པའི་ལམ་ནི་འདི་ཡིན་
ནོ། །ཡིད་ལ་ཞེ་སྡང་ཡོད་ན་བདག་དང་གཞན་དག་ལ། ། ཕན་པར་འགྱུར་བ་མེ་
བཞིན་རབ་ཏུ་སྲེག་པར་བྱེད། ། དེ་བས་སྐྱེ་བོ་སྡིག་ལ་འཛེམ་པ་དེ་དག་གིས། །
གཉེན་པོ་རྣམས་ལ་བརྟེན་ནས་སྡིག་པ་སྤང་བར་བྱ། ། དགོན་པའི་མེ་ནི་རབ་ཏུ་
211



འབར་བར་གྱུར་པ་ཡང༌། ། ཆུ་ཀླུང་ཆེན་པོ་མཐའ་ཀླས་འབབ་དང་འཕྲད་གྱུར་
ན། །ཞི་ལྟར་རབ་ཏུ་ཞི་བར་གྱུར་པ་དེ་བཞིན་དུ། །ཡིད་ཀྱི་གདུང་བའང་བཟོད་ལ་
བརྟེན་ན་ཞི་བར་འགྱུར། ། དེ་བས་དེའི་རྒྱུ་ཟིལ་གྱིས་མནན་པས་བཟོད་པ་སྡིག་པ་
སྤོང་། ། དེ་ཕྱིར་བྱམས་ལ་བརྟེན་པའི་སྟོབས་ཀྱིས་དགྲ་ཡང་འཕེལ་མི་འགྱུར། །དེ་
ལ་དགའ་ཞིང་མཆོད་འོས་བདེ་བའི་སྐལ་དང་ལྡན་པར་འགྱུར། ། བསོད་ནམས་
བྱས་པའི་ཡོན་གྱིས་ཐ་མར་མཐོ་རིས་འགྲོ་བར་འགྱུར། ། གཞན་ཡང་ཀྱེ་བཙུན་མོ་
དག་བཟོད་པ་ཞེས་བྱ་བ་འདི་ནི། དགེ་བའི་རང་བཞིན་ཅན་དུ་རབ་ཏུ་གྲགས། །
བསོད་ནམས་གྲགས་པ་དག་ཀྱང་རབ་ཏུ་འཕེལ། །ཆུ་ཡིས་མ་བཀྲུས་པར་ཡང་དག་
པར་འགྱུར། །ཡོན་ཏན་དེ་དང་དེ་དག་ཕུན་སུམ་ཚོགས། ། གཞན་ལ་གནོད་པ་
རྟག་ཏུ་ཡོང་མི་ཤེས། ། སྙིང་སྟོབས་ཅན་གྱི་ཆོས་ཉིད་ཡིད་དུ་འོང༌། ། ཡོན་ཏན་
མངོན་བསྒྲུབ་བཟོད་པ་མཛེས་པའི་མིང༌། ། སྙིང་རྗེས་བཀའ་སྩལ་འཇིག་རྟེན་དོན་
བྱེད་པ། །མཐུ་དང་ལྡན་པ་རྣམས་ཀྱི་རྒྱུན་ཀྱང་ཡིན། །དཀའ་ཐུབ་ཅན་གྱི་སྟོབས་
མཆོག་ཕུན་ སུམ་ ཚོགས། ། གནོད་སེམས་དགོན་པའི་མེ་ལ་ཆུ་ རྒྱུན་འབེབས། །
གཉིས་ཀའི་ཚེ་ལ་དོན་མེད་ཞི་བར་བྱེད། །དམ་པ་རྣམས་ཀྱི་གོ་ཆ་བཟོད་པ་ཡིན། །
སྐྱེ་བོ་ངན་པའི་ཚིག་ངན་མདའ་ཡང་རྡུགས། ། ཕལ་ཆེར་ཡོན་ཏན་བསྔགས་པ་མེ་
ཏོག་འགྱུར། ། དེ་ནི་གྲགས་པའི་ཡན་ལག་ཅན་དུ་འགྱུར། ། ཆོས་ཀྱི་མི་མཐུན་
ཕྱོགས་རྣམས་བཟོད་པས་འཇོམས། །རྣམ་པར་ཐར་བའི་བདེ་བའང་བཟོད་པས་
ཐོབ། །རབ་ཏུ་འབད་ན་བཟོད་པ་ཕན་པར་འགྱུར། ། བཟོད་པ་དེ་ནི་མི་བྱེད་སུ་
ཞིག་ཡོད། །དེ་ལྟར་བདག་ཉིད་ཆེན་པོ་དེས་བཙུན་མོ་དེ་རྣམས་ལ་ཆོས་ཀྱི་མགྲོན་
བྱས་སོ། །དེ་ནས་རྒྱལ་པོ་དེ་གཉིད་ཀྱིས་ལོག་པ་ལས་སད་པ་དང༌། །འདོད་ཆགས་
ལྷག་མ་ལུས་པས། ། མིག་ལྕི་བར་གྱུར་ནས། ཆགས་པའི་དབང་གིས་བཙུན་མོ་
རྣམས་གར་སོང་ཞེས་གཟིམས་མལ་བ་རྣམས་ལ་སྨིན་མ་བསྐྱུར་ཏེ་དྲིས་སོ། ། ལྷ་
བཙུན་མོ་དེ་རྣམས་ནི་ནགས་ཀྱི་ལྟད་མོ་རྣམས་ལྟ་ཞིང་ལོངས་སྤྱོད་བགྱིད་དུ་མཆིས་
སོ། ། ཞེས་གཟིམས་མལ་པ་རྣམས་ཀྱིས་ གསོལ་པ་ཐོས་པ་དང༌། རྒྱལ་པོ་དེས་
212



བཙུན་མོ་རྣམས་སྤོབས་པས་བག་ཡངས་སུ་དགོད་ཅིང་སྨྲ་བ་དང་རྩེ་བ་ལྟ་འདོད་
པའི་ཕྱིར་མལ་ནས་ལངས་ཏེ། གདུགས་དང་རྔ་ཡབ་དང༌། བསིལ་ཡབ་དང་།
བླ་གོས་དང༌། རལ་གྲི་རྣམས་ནི་ན་ཆུང་རྣམས་ཀྱིས་བཟུང༌། བཙུན་མོའི་ས་
འཁོར་ཉུག་རུམ་པ་ལག་ན་སྦ་གར་ཐོགས་པ་རྣམས་ཀྱིས་བསྐོར་ཏེ། ནགས་ཚལ་
དེའི་ནང་ནས་མཐར་གྱིས་སོང་ངོ་། །དེས་དེ་ན་བུད་མེད་རྣམས་ཉམས་རངས་སུ་
རྒྱུ་ཞིང་སོང་སོང་བའི་ལམ་མེ་ཏོག་དང་ལོ་མ་སྣ་ཚོགས་ཀྱིས་གཏོར་བ། སོ་རྩིའི་ཁུ་
བའི་ཚོན་གྱིས་ཁྲ་བོར་གྱུར་པའི་རྗེས་བཞིན་དུ་སོང་སོང་ནས་དཀའ་ཐུབ་ཀྱི་ནགས་
དེར་ཕྱིན་ཏོ། ། རྒྱལ་པོ་དེས་དྲང་སྲོང་གི་མཆོག་བཟོད་པར་སྨྲ་བ་དེ་བཙུན་མོའི་
འཁོར་གྱིས་བསྐོར་ཞིང་འདུག་པ་མཐོང་ནས། སྔོན་གྱི་འཁོན་སྙིང་ཡོད་པ་དང་།
འདོད་ཆགས་ཀྱིས་དྲན་པ་ཉམས་པར་གྱུར་པ་དང༌། ཕྲག་དོག་གིས་ཟིལ་གྱིས་
ནོན་པའི་ཕྱིར་སེམས་རབ་ཏུ་འཁྲུགས་པར་གྱུར་ཏེ་སོ་སོར་བརྟགས་ཏེ་བརྣགས་
པའི་མཐུ་ཆུང་བས་དུལ་བ་དང་ངེས་པའི་སྤྱོད་པ་ནི་ཉམས། ལའཐབ་མོ་ རྒྱལ་
འདོད་ པའི་ ཤུགས་ ཀྱིས་ རྡུལ་ ནི་ བྱུང་། །ལུས་ འདར་ ཞིང་ སྨིན་ མ་ བསྡུས་ ཏེ།
མིག་རྩ་དམར་པོ་ནི་བགྲད། གཟི་མདངས་བཟང་པོ་ནི་ཉམས། གསེར་གྱི་གདུ་
བུ་དང་སོར་གདུབ་ཀྱིས་བརྒྱན་པའི་ལག་པ་གཉིས་ནི་མཉེས་ཏེ། ། དྲང་སྲོང་གི་
མཆོག་དེ་ལ་སྐུར་པ་འདེབས་པའི་ཚིག་དེ་དང་དེ་དག་སྨྲས་པ། །ངན་པ་དེས། །ང་
ཡི་གཟི་བྱིན་ཟིལ་མནན་ནས། ། ཐུབ་པའི་ཆ་ལུགས་གོ་བགོས་ཏེ། །ང་ཡི་བཙུན་
མོའི་འཁོར་ལྟ་བ། །ཚུལ་འཆོས་དེ་ནི་སུ་ཞིག་ཡིན། །དེ་སྐད་ཟེར་བ་ཞུག་རུམ་པ་
རྣམས་ཀྱིས་ཐོས་ནས། །རྟབ་ཅིང་སྐྲག་པའི་ཤུགས་ཀྱིས། ། རྒྱལ་པོ་ལ་སྨྲས་པ། ། ལྷ་
དེ་ལྟར་མ་མཛད་ཅིག ་ཐུབ་པ་འདི་ནི་ཡུན་རིང་པོ་ནས་བརྟུལ་ཞུགས་དང་སྡོམ་
པ་དང་དཀའ་ཐུབ་བསྒོམས་པའི་བདག་ཉིད་ཅན་ལགས་ཏེ། མིང་ཡང་དཀའ་
ཐུབ་བཟོད་པ་སྨྲ་བ་ཞེས་བགྱིའོ། །རྒྱལ་པོ་དེ་ནི་ནང་གི་བསམ་པ་ངན་པས་དེ་དག་
གི་ཚིག་མ་ཉན་པར་སྨྲས་པ།། ཨེ་མ་འོ་ཁྱེད་ཅག་ཅི་ཟེར་ཞིག།འཇིག་རྟེན་འདི་
དག་ཡུན་རིང་ནས། །འདི་ཡིས་དེ་ལྟར་བསླུས་པར་གྱུར། །ཚུལ་འཆོས་གཡོ་སྒྱུའི་
213



རང་བཞིན་ཅན། །དཀའ་ཐུབ་ཚུལ་སྟོན་འདི་ལྟར་བྱེད། ། དེས་འདི་ལྟར་དཀའ་
ཐུབ་ཅན་གྱི་ཚུལ་དུ་བསྒྱུར་ནས། ། གཡོ་དང༌། ། སྒྱུ་བྱེད་པ་ལ་གོམས་པས་ཚུལ་
འཆོས་པའི་རང་བཞིན་ཅན་ཡིན་ཏེ། ། ད་ངས་བསྟན་པར་བྱའོ་ཞེས་སྨྲས་ནས།
གསོལ་ཀ་བའི་ལག་ན་རལ་གྲི་འདུག་པ་བླངས་ཏེ། དྲང་སྲོང་གི་མཆོག་དེ་དགྲ་
བཞིན་དུ་ངེས་པར་བསད་པར་བསམས་ནས་སོང་བ་དང་། ། དེ་ནས་བཙུན་མོ་དེ། །
དག་འཁོར་རྣམས་ཀྱིས་རྒྱལ་པོ་གར་གཤེགས་པར་སྐྲུན་པ་དང༌། / རྒྱལ་ པོ་ལ་
བལྟས་ན་ཁྲོས་ནས་ཞི་བའི་མདངས་མེད་པར་མཐོང་ནས། ། སྙིང་མི་དགའ་བར།
རྟབ་རྟབ་པོར་གྱུར་པའི་ཤུགས་ཀྱིས་མིག་རིག་རིག་པོར་ལྟ་ཞིང་ལངས་ཏེ་དྲང་སྲོང་
མཆོག་དེ་ལ་ཐལ་མོ་སྦྱར་ཏེ་ཕྱག་འཚལ་ནས། སྟོན་ཀའི་པདྨ་ཁ་འབུས་པོ་འདྲ་བ་
བཞིན་ཅུང་ཟད་འཛུམ་པར་བྱས་ཏེ། རྒྱལ་པོའི་དྲུང་དུ་སོང་ངོ་། །དེའི་ཡིད་ལ་
ཁྲོས་པའི་མེ་འབར་བས། བཙུན་མོ་དེ་དག་གི་སྤྱོད་ཚུལ་མཛེས་པ་དང་དུལ་ཞིང་
གུས་པར་འོང་བར་མཁས་པ་དེས་ཀྱང་དེའི་ཡིད་ཞི་བར་མ་གྱུར་ཏོ། །བཙུན་མོ་དེ་
དག་རབ་ཏུ་ སྤོབས་ཤིང་བག་ཕེབས་པས། ། རྒྱལ་པོ་དེ་རབ་ཏུ་ཁྲོས་ཤིང་བཞིན་
འགྱུར་ལ་སྤྱོད་པ་ཉམས་ཤིང་རྩུབ་པར་མངོན་པས་ལག་ན་མཚོན་ཆ་ཐོགས་ཏེ།
དྲང་སྲོང་མཆོག་དེ་ལ་སྡང་མིག་ཏུ་ལྟ་བར་མཐོང་ནས་ཡིད་གཅུགས་པའི་ཕྱིར་སྨྲས་
པ། །འདི་ནི་བཅོམ་ལྡན་འདས་བཟོད་པར་སྨྲ་བ་ལགས་ཀྱི། ལྷ་དེ་ལྟ་བུའི་ཐུབ་
ཆོད་མ་མཛད་ཅིག་ཅེས་བྱས་པ་དང་། རྒྱལ་པོ་དེ་སེམས་ རབ་ ཏུ་གདུག་པས།
འདི་དག་ནི་དེས་མགུ་བར་བྱས་ཟིན་ཏོ་སྙམ་ནས་རབ་ཏུ་ཁྲོས་པར་གྱུར་ཏེ་མི་བཟོད་
པའི་ཤུགས་དྲག་པོས་སྨིན་མ་རབ་ཏུ་གཡོ་ཞིང་མིག་ཟུར་གྱིས་ལྟ་བས། བཙུན་མོ་
དེ་དག་གིས་སྤོབས་པ་དང་འཇོམ་པར་སྨྲ་བའི་ཚིག་མི་ཉན་པར་བཙུན་མོའི་འཁོར་
བསྲུང་བའི་ཞུག་རུམ་ལ་ཁྲོ་བ་དང་བཅས་པས་ལྟ་ཞིང་མགོ་བསྒྱུར་བས་རྣ་ཆ་དང་
ཅོད་པན་ཟུར་ཕུད་གཡོ་བ་བཞིན་དུ་བཙུན་མོ་དེ་དག་ལ་བལྟས་ནས་ སྨྲས་པ།
འདི་ནི་བཟོད་པར་སྨྲ་ཞེས་ཟེར། །དེ་ཡང་ཉམས་སུ་ཡོང་མི་ལེན། །འདི་ལྟར་བུད་
མེད་བསྟེན་པ་ཡི། །སྲིད་པ་འདི་ནི་བཟོད་མ་གྱུར། །ཚིག་ཏུ་གཞན་སྨྲ་ལུས་ཀྱི་སྤྱོད་
214



པ་གཞན། །བསམ་པ་གདུག་ཅིང་ཡིད་ལ་གཞན་དུ་སེམས། །དཀའ་ཐུབ་ནགས་ན་
མ་ཞི་འདི་སུ་ཞིག |:| །བྲིད་པའི་ཚུལ་ཅན་ཕྱི་ཚུལ་འཆོས་ཤིང་འདུག །དེ་ནས་
བཙུན་མོ་དེ་དག་རྒྱལ་པོ་ཁྲོས་ཤིང་རྔམ་པས་སྙིང་རྩུབ་པར་གྱུར་པ་ལས་ཡིད་པའི་
གཅུགས་མ་ནུས་ཏེ། རྒྱལ་པོ་དེ་རབ་ཏུ་གཏུམ་ཞིང་བཅོས་དཀའ་བར་ཡང་ཤེས་
ནས། ཏ ཡིད་མི་དགའ་ཞིང་མྱ་ངན་གྱིས་ནི་གདུངས། ཞུག་རུམ་པ་རྣམས་ཀྱང་
འཇིགས་ཤིང་སྐྲག་པས་འཁྲུགས་པའི་ལག་བརྡས་ནི་བསྐྲད། ངོ་ཚ་བས་མགོ་ནི་
སྨད། །དྲང་སྲོང་མཆོག་དེའི་མྱ་ངན་བྱེད་ཅིང་དེ་ནས་བྱེར་ཏེ་སོང་ངོ༌། ། དཀའ་
ཐུབ་ཆེན་པོས་དུལ་ལ་ཡོན་ཏན་གྲགས་པ་འདི། །བདག་ཅག་རྣམས་ཀྱི་ཕྱིར་ནི་ཉེས་
པ་ཡོང་མེད་པར། །རྒྱལ་པོ་ཁྲོ་བ་འདི་ནི་ཅི་ཞིག་གྱུར་ནས་སུ། །གང་ཞིག་ལམ་དུ་
ཞུགས་ནས་ཅི་བྱེད་སུས་ཤེས་ཀྱི། ། རྒྱལ་པོའི་རྒྱལ་སྲིད་གྲགས་པ་ཐོབ་པ་དང་། །
ཐུབ་པ་འདི་ལུས་དཀའ་ཐུབ་ལུས་འདི་དང༌། །བདག་ཅག་ཉིད་ནི་ཉེས་པ་མེད་
འདི་དག ་ །རྒྱལ་པོས་ཅིག་ཅར་བསད་པར་མི་འགྱུར་རམ། །དེ་ལྟར་བཙུན་མོ་དེ་
དག་མྱ་ངན་བྱེད་པའི་ཤུགས་རིང་པོ་འབྱིན་པ་རྣམས་བྱེར་ཏེ་སོང་བའི་འོག་ཏུ་རྒྱལ་
པོ་དེས། དྲང་སྲོང་མཆོག་དེ་ལ་བསྡིགས་ཤིང་ཁྲོ་བའི་ཤུགས་ཀྱིས་རལ་གྲི་ཕྱུང་སྟེ་
བདག་རང་འདེབས་སུ་སོང་ངོ༌། །སེམས་དཔའ་ཆེན་པོ་དེ་ལྟར་སྨྲ་ཕབ་ཀྱང་མ་
འགྱུར་ཞིང་བརྟན་པ་མ་ཉམས་ལ་རང་བཞིན་དུ་སྤྱོད་པ་དེ་མཐོང་ནས་རབ་ཏུ་རྔམ་
ཞིང་དེ་ལ་སྨྲས་པ། ཨ་ཛི་ན་དང་དབྱུག་པ་ཐོགས། །གཡོ་སྒྱུའི་བརྗིད་བག་འཆོས་
པ་ནི། ། བདེན་པ་བཞིན་དུ་མཐར་ཕྱིན་ཀྱང་། །ཐུབ་པ་བཞིན་དུ་ང་ལ་ལྟ། །དེ་
ནས་བྱང་ཆུབ་སེམས་དཔའ་བཟོད་པ་ལ་གོམས་པས། ། སྨད་ཅིང་འཕྱས་པ་དེས་
ཀྱང་བརྟན་པ་མ་ཉམས་པར། །རྒྱལ་པོ་ཁྲོས་ཤིང་རྔམ་པས་སྤྱོད་པའི་ཚུལ་ནི་མི་
སྡུག་པར་གྱུར། །དུལ་བར་སྤྱོད་པའི་དཔལ་ནི་ཉམས། ། བདག་ལ་ཕན་པ་དང་
གནོད་པའི་ལམ་ནི་བརྗེད་པར་གྱུར་པ་ལ་ཡ་མཚན་ཆེར་གྱུར་ནས། །ཅུང་ཟད་
ཅིག་བལྟས་ཏེ་སྙིང་རྗེ་བཞིན་དུ་ཚིག་འཇམ་པོས་བཞམས་ཏེ་འདི་སྐད་ཅུང་ཟད་
ཅིག་སྨྲས་པར་ངེས་སོ། །འདི་ལྟར་དམོད་ལ་སྐལ་བ་མེད་ལས་གྱུར་པ་ནི། །འགྲོ་བ་
215



དག་ལ་སྲིད་པས་དེ་ཕྱིར་བདག་མི་སེམས། །ཁྱོད་ལ་འོས་པའི་བཀུར་སྟི་བདག་གིས་
བྱ་བ་ལས། །ཚིག་ཙམ་གྱིས་ཀྱང་མི་རིགས་མ་བྱས་སེམས་ལ་གཅགས། རྒྱལ་པོ་
ཆེན་པོ་གཞན་ཡང༌། །འགྲོ་བའི་དོན་བྱེད་ཁྱེད་ལྟ་བུ་དག་ནི། །དམ་པ་མ་ཡིན།
སྤྱོད་པའི་ལམ་འཇུག་པ། ། ཐུབ་ཆོད་བྱས་ཏེ་སྦྱད་པ་མི་རིགས་ཀྱི། །དེ་བས་རྣམ་
པར་བརྟགས་པའི་ལམ་དུ་འཇུག་པར་རིགས། །ལེགས་པ་དག་ཀྱང་ཅུང་ཟད་མི་
རིགས་མཐོང་། །ཁ་ཅིག་ཉེས་ཀྱང་ལེགས་པ་འདྲ་བར་སྣང་། །གཏན་ཚིགས་ཁྱད་
པར་ཅན་དག་མ་བརྟགས་པར། ། དགོས་ པའི་དོན་ནི་ཆེད་དུ་མི་རྟོགས་སོ། །
དགོས་པའི་དོན་ནི་ལེགས་པར་བརྟགས་ནས་སུ། ། རིགས་དང་མི་རིགས་བྱ་བ་
ལེགས་རྟོགས་ནས། །བསྟན་དག་ལམ་དུ་ལེགས་པར་ཞུགས་ནས་ནི། ། ཆོས་དང་
སྲིད་དང་བདེ་བའི་དོན་བསྒྲུབས་ན། །དེ་དག་ཉིད་ཀྱིས་སྐྱེ་བོ་ཉམས་མི་འགྱུར། །
དེ་བས་རབ་ཏུ་རྒོད་པའི་བློ་བཏུལ་ནས། ། གྲགས་པར་གྱུར་པའི་ལས་ཉིད་བརྩམ་
པར་རིགས། ། སྔོན་ཆད་མ་བྱུང་ཉེས་པ་སྤུངས་ནས་སུ། ། མངོན་པའི་ང་རྒྱལ་ཅན་
རྣམས་གཏམ་ངན་འཕེལ། ། ཁྱོད་ཀྱི་མཐུ་ཡིས་བསྲུངས་པའི་ནགས་ཚལ་ན། །
གཞན་གྱི་གནོད་པ་བྱས་ནའང་བསྐྱབ་པར་རིགས། ། ཕན་པའི་ཚུལ་མེད་དམ་པས་
སྨད་པ་དག །རྒྱལ་པོ་ཆེན་པོ་རང་གིས་ཇི་ལྟར་སྤྱོད། ། སྲུང་མ་ཉུག་རུམ་བཅས་
པར་བུད་མེད་རྣམས། །བདག་གི་གནས་སུ་རང་དགར་ལྷགས་པ་ལ། །བདག་གིས་
ནོངས་པ་ཅུང་ཟད་ཅི་ལྟར་བགྱི། ། དེ་ལྟར་བཀྱོན་པར་གྱུར་པ་ག་ལ་སྲིད། །དེ་སྟེ་
བདག་གིས་ནོངས་པར་གྱུར་ན་ཡང་། །འོན་ཀྱང་རྒྱལ་པོས་བཟོད་ན་མཛེས་པར་
འགྱུར། །ནུས་པ་དག་ལ་བཟོད་པ་རྒྱན་གྱི་མཆོག ། :: ཡོན་ཏན་རྗེས་སུ་སྲུངས་
ལ་མཁས་པར་སྟོན། །བཟོད་པས་བརྒྱན་ན་ཇི་ལྟར་མཛེས་པ་བཞིན། །གདོང་ལ་
འོད་ཟེར་སྣང་བ་རྣ་ཆ་དང༌། །རིན་ཆེན་སྣ་ཚོགས་འོད་འབར་ཅོད་པན་རྣམས། །
དེ་ལྟར་རྒྱན་དུ་མཛེས་པ་མ་ལགས་དགོངས། །རྟག་ཏུ་བསྟེན་དུ་མི་རུང་མི་བཟོད་
ཐོང་། ། ཕན་པར་གྱུར་པའི་བཟོད་པ་བསྲུང་བར་རིགས། ། དཀའ་ཐུབ་ཚུལ་དུ་
རྒྱལ་ པོ་འོང་ན་ནི། །དེས་ཤིང་གུས་པའི་ཚུལ་དུ་སྤྱོད་པར་རིགས། །ཐུབ་པའི་
216



མཆོག་དེས་དེ་ལྟ་བུའི་ཚིག་འཇམ་པོས་གདམས་ཀྱང་། རྒྱལ་པོ་དེ་མི་བསྲུན་པས་
བློ་ཉམས་པའི་ཕྱིར་དེ་ལ་རྣམ་པ་གཞན་དུ་དོགས་ནས། ཡང་སྨྲས་པ། དཀའ་
ཐུབ་ཅན་ལྟར་ཁྱོད་ཀྱིས་མ་བཅོས་ལ། །ནང་གི་སྡོམ་ལ་གལ་ཏེ་གནས་ན་ནི། །
བཟོད་པའི་མན་ངག་བསྟན་པར་སྙད་བཏགས་ནས། ། ཅི་ཕྱིར་ང་ལ་མི་འཇིགས་
སྦྱིན་པར་གསོལ། །བྱང་ཆུབ་སེམས་པས་སྨྲས་པ། ། རྒྱལ་པོ་ཆེན་པོ་ཅི་ཕྱིར་བདག་
ཉིད་འདི་ལྟར་བགྱིས་པ་གསན་དུ་གསོལ། བྲམ་ཟེ་ལས་རབ་ཏུ་བྱུང་བ་ཉེས་པ་
མེད་པར་རྒྱལ་པོས་བསད་དོ་ཞེས་བདག་གི་སླད་དུ་ཁྱོད་ཀྱི་གྲགས་པ་འཕྱིས་བྱ་བར་
འགྱུར་དུ་དོགས་སོ། ། སེམས་ཅན་རྣམས་ནི་འཆི་འགྱུར་བའི། །ཚུལ་འདི་ངེས་པ་
ཉིད་དུ་གནས། །བདག་གི་ཚུལ་ལའང་རྗེས་བལྟས་ནས། ། བདག་ནི་དེ་བས་ཤིས་
མི་འཇིགས། ། ཕྱི་ནས་ཆོས་ཀྱི་བདེན་པ་ལ། ། དེ་ལྟར་བྱས་ན་གནོད་དུ་དོགས། །
བདེ་བ་ཐོབ་ལ་ཕན་པ་ཡི། །བཟོད་པ་དེ་ཕྱིར་ཁྱོད་ལ་སྨྲས། །བཟོད་པ་ཡོན་ཏན་
འབྱུང་གནས་ཡིན། །ཉེས་པ་རྣམས་ཀྱང་ཟློག་པར་བྱེད། ། རབ་ཏུ་བཟང་པོའི་སྐྱེས་
བཞིན་དུ། །དགའ་བས་བདག་ནི་བཟོད་པར་སྨྲ། །དེ་ནས་རྒྱལ་པོ་དེས་ཚིག་རབ་
ཏུ་བདེན་པར་སྨྲས་ཀྱང་མི་ཉན་པར། ཐུབ་པ་དེའི་ཚིག་མེ་ཏོག་དང་འདྲ་བ་ལ་
ཁྲོས་བཞིན་དུ་དྲང་སྲོང་མཆོག་དེ་ལ་སྨྲས་པ། ཁྱོད་བཟོད་པ་ལ་དགའ་བ་དེ་རིང་
ངོས་ལྟའོ་ཞེས་སྨྲས་ནས། ཐུབ་པ་དེའི་ལག་པ་གཡས་པ་ཅུང་ཟད་བསྒྲེང་སྟེ།
དགག་པའི་ཕྱིར་སོར་མོ་ནི་ཕྲ་ཞིང་རིང་བ་བཀྲམ་པ་དང་། རལ་གྲི་རྣོན་པོས་
པདྨའི་རྩ་བ་བཞིན་དུ་མཁྲིག་མ་བཅད་དེ། དེའི་ལག་པའི་མཁྲིག་མར་བཅད་པ་
ན། གཅོད་པ་པོ་ནི་བདེ་བར་གནས་པ་ལས། ། ཕྱིས་ནས་སྡུག་བསྔལ་མི་བཟོད་
མྱོང་འགྱུར་བའི། ། སྡུག་བསྔལ་ཅི་ལྟར་མི་བཟོད་སྡུག་བསྔལ་བ། །དེ་ལྟར་བདག་
ནི་སྡུག་བསྔལ་མ་གྱུར་ཏོ། །དེ་ནས་བྱང་ཆུབ་སེམས་པས་བསམས་པ།། ཨེ་མ་ཧོ།
ངོ་མཚར་བྱས་ཀྱིས་མེད། ། མི་འདིས་བདག་ལ་ཕན་པའི་བསམ་པ་ལས་ནི་ས་བབས་
འདས། ། རྗེས་སུ་གདམས་པའི་སྣོད་དུ་ཡང་མ་ གྱུར་ གྱི་དོན་མེད་དོ་སྙམ་ནས།
ནད་པ་སྨན་པས་བོར་བ་བཞིན་དུ་དེ་ལ་མྱ་ངན་བྱས་ཏེ་ཅང་མི་ཟེར་བར་འདུག་
217



གོ །དེ་ནས་ཡང་རྒྱལ་པོས་དེ་ལ་བསྡིགས་ནས་སྨྲས་པ། དེ་ལྟར་མཐར་གྱིས་
བཅད་ན་ནི། ། ཁྱོད་ཀྱི་ལུས་ནི་མེད་པར་འགྱུར། །མ་རུངས་པ་ཡི་བློ་རྙེད་པ། །
ཚུལ་འཆོས་བརྟུལ་ཞུགས་འདི་ཐོང་ཤིག །དེ་ནས་བྱང་ཆུབ་སེམས་པས། དེ་
རྗེས་སུ་གདམས་སུ་མི་རུང་ཞིང་འདི་ལྟར་ངན་དུ་བྱེད་པར་རིག་ནས། དེ་ལ་ཅི་
ཡང་མ་སྨྲས་སོ། ། དེ་ནས་རྒྱལ་པོ་དེས་བདག་ཉིད་ཆེན་པོ་དེའི་ལག་པ་ཡ་གཅིག་
དང་དཔུང་པ་གཉིས་དང་རྣ་བ་དང་སྣ་དང་རྐང་པ་གཉིས་ཀྱང་དེ་བཞིན་དུ་བཅད་
དོ། ། དེ་ཡི་ལུས་བཅད་འགྱེལ་བར་གྱུར་ན་ཡང༌། ། ལུས་ཀྱི་ཁོག་པ་གནས་པའི་
མཐའ་ཤེས་ཤིང༌། །སྐྱེ་བོ་རྣམས་ལ་བཟོད་པ་གོམས་གྱུར་པས། །ཐུབ་པའི་མཆོག་
དེ་མ་འཁྲུགས་མྱ་ངན་མེད། །ལུས་དེ་བཅད་པར་གྱུར་ཀྱང་དེ་ཡི་སེམས། ། དགེ་
བའི་ཚུལ་བལྟས་བཟོད་པ་གཏན་མ་ཉམས། ། དགའ་བའི་ཚུལ་གྱིས་སྡུག་བསྔལ་
ཡོད་མ་གྱུར། ། རྒྱལ་པོ་ཆོས་ཉམས་མཐོང་ནས་མི་དགར་གྱུར། ། སོ་སོར་བརྟགས་
བཟོད་སྙིང་རྗེ་ཅན། །གཞན་གྱི་སྡུག་བསྔལ་མི་བཟོད་པ། །བདག་གི་སྡུག་བསྔལ་
ཆེན་པོ་ཡང༌། །དེ་ཙམ་དུ་ནི་གནོད་མི་འགྱུར། །རྒྱལ་པོ་དེ་ཡིས་མི་བཟད་ལས་བྱས་
པོས། །དེ་མ་ཐག་ཏུ་རིམས་ནད་མེ་བཞིན་འབར། ། ནགས་ཚལ་ཉེ་བའི་ནང་ནས་
ཐ་མར་བྱུང༌། ། ས་གས་ནང་དུ་དེ་མ་ཐག་ཏུ་སོང་། ། རྒྱལ་ པོ་དེ་ ས་གས་པས་
འཇིགས་པའི་སྒྲ་བྱུང་ལ། མེ་འབར་བ་འཁྲུག་པ་དེའི་ནང་དུ་སོང་ནས། ཁོ་ར་
ཁོར་ཡུག་ཏུ་ཀུ་ཅོ་འདོན་པའི་སྒྲ་ཆེན་པོ་ནི་འབྱིན། རྒྱལ་པོའི་འཁོར་ནི་རབ་ཏུ་
འཁྲུག་པར་གྱུར་པ་དང༌། རྒྱལ་པོའི་བློན་པོ་རྣམས་ཀྱིས་ཐུབ་པ་དེའི་དཀའ་ཐུབ་
ཀྱི་མཐུ་ཆེ་བ་དང་། རྒྱལ་པོ་དེ་སའི་འོག་ཏུ་སོང་བ་ཡང་དེ་ལས་གྱུར་པར་ཤེས་
ནས། རྒྱལ་པོ་དེ་ཉེས་པས་དྲང་སྲོང་འདིས་ནི་མཁར་དང་ཡུལ་འདི་ཐམས་ཅད་
བསྲེག་གོ་སྙམ་ནས། །འཇིགས་ཤིང་དོགས་པ་སྐྱེས་ནས། དྲང་སྲོང་དེའི་དྲུང་དུ་
ལྷགས་ནས་ཕྱག་བྱས་ནས་བཟོད་པར་གསོལ་ཞིང་ཐལ་མོ་སྦྱར་ནས་གསོལ་བ་་་
གདབ་པ།། ོ རྒྱལ་པོ་བླུན་ཞིང་རབ་ཏུ་མི་བརྟན་པས། །ཁྱོད་ནི་འདི་ལྟར་མ་རུངས་
བགྱིས་པར་གྱུར། །དེ་ནི་ཁྱོད་ཀྱི་དམོད་པས་མི་ཤིས་སོང༌། ། མཁར་འདི་ཞུགས་
218



ཀྱིས་བསྲེག་པར་མི་མཛད་གསོལ། །བུད་མེད་བྱིས་པ་རྒན་པོ་ནད་པ་སྨིན། །བྲམ་
ཟེ་ཉེས་པ་མེད་པ་བསྲེག་མི་རིགས། །དེ་བས་རྒྱལ་པོ་འདི་ཡི་ཡུལ་འདི་ཀུན། །ཡོན་
ཏན་ཆོས་ཀྱིས་རང་གི་ཕྱོགས་བཞིན་བསྲུང་། ། དེ་ནས་མི་དེ་རྣམས་ལ་བྱང་ཆུབ་ །
སེམས་ པས་ དབུགས་ཕྱུང་སྟེ་སྨྲས་པ། ཚེ་ དང་ ལྡན་ པ་ དག་མ་འཇིགས་ཤིག
བདག་ནི་ནགས་ན་གནས་པ་ལ། །ཉེས་པ་མེད་པར་རལ་གྲི་ཡིས། །ལག་པ་དང་ནི་
རྐང་པ་དང་། ། སྣ་དང་རྣ་བ་བཅད་གྱུར་ཀྱང༌། །བདག་ལྟ་བུ་ཡིས་ཇི་ལྟར་ན། །དེ་
ལ་གནོད་པར་བསམ་པར་བྱ། ། རྒྱལ་པོ་དེ་ནི་ཚེ་རིང་གྱུར། །དེ་ལ་སྡིག་ཏུ་མ་གྱུར་
ཅིག ༧ །འཆི་དང་ན་བའི་སྡུག་བསྔལ་ཅན། ། འདོད་ཆགས་ ཞེ་སྡང་དབང་དུས་
གྱུར། ། ཉེས་པར་སྤྱད་པས་ཚིག་པ་ལ། ། མྱ་ངན་བྱེད་མོད་ག་ལ་ཁྲོ། ། གལ་ཏེ་
བཅོས་སུ་རུང་ན་དེ་ཡི་སྡིག| །བདག་ལ་རྣམ་པར་སྨིན་པར་གྱུར་ཀྱང་རུང་། །
བདེ་བ་ཅན་ལ་སྡུག་བསྔལ་རྗེས་འབྲང་ཞིང་། །ཡུན་རིང་མིན་ཡང་མི་བཟད་བརྣག་
མི་ནུས། །བདག་ལ་ཕན་པར་མི་ཤེས་རྒྱལ་པོ་དེ། །དེ་ལྟར་ཚིག་ལ་བསྐྱབ་པར་མ་
ནུས་པ། །བདག་གིས་མ་ནུས་ཉེས་པ་དེ་བོར་ཏེ། ། རྒྱལ་པོ་ལ་ནི་ཅི་ལྟར་འཁོན་དུ་
འཛིན། ། རྒྱལ་པོ་གྲོང་ནའང་འཆི་ལ་སོགས་པ་ཡི། ། སྡུག་བསྔལ་སྐྱེས་ན་ཀུན་གྱིས་
མྱོང་བར་འགྱུར། །དེ་བས་སྐྱེ་ལ་འཁོན་དུ་བཟུང་མི་རིགས། ། དེ་མེད་སྡུག་བསྔལ་
ཅི་ཞིག་ཅི་ལས་གྱུར། །ནགས་ན་གནས་ཤིང་རབ་ཏུ་བྱུང་བར་ཤེས། །བཟོད་པ་སྨྲ་
བ་རིང་པོ་མི་ཐོགས་འཆི། །ཅི་ཕྱིར་མི་བཟོད་སྐབས་ནི་འབྱེད་པར་བྱེད། །དེ་བས་
མ་འཇིགས་ཁྱེད་ ཅག་བདེ་བར་དོང༌། ། དེ་ལྟར་ཐུབ་པ་མཆོག་གིས་རྗེས་བསྟན་
པ། ། སློབ་མ་ཉིད་དུ་ལེགས་པར་བཟུང་བར་བྱས། །བཟོད་ལ་གནས་པས་བསྟན་
པ་མ་ཉམས་པར། །བཟོད་པའི་མཐུ་ཡིས་མཐོ་རིས་སོང་བར་གྱུར། །དེ་ལྟར་ཐུབ་
པ་ལས་གླེངས་ནས་བཟོད་པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། །
རྒྱལ་པོ་དེའི་དཔེས་མི་བརྟན་ཞིང་མི་བཟོད་པའི་སྐྱོན་བསྟན་པ་ལ་ཡང་བརྗོད་པར་
བྱའོ། ། དེ་ལྟར་འདོད་པའི་ཉེས་དམིགས་ཀྱི་ཕྱིར་ཉེས་པར་སྤྱད་པས་ངན་སོང་དུ་
ལྟུང་བར་གྱུར་ཏོ། ། ཞེས་འདོད་པའི་ཉེས་དམིགས་ཀྱི་གཏམ་ལ་ཡང་བརྗོད་པར་
219



བྱའོ། །འབྱོར་པ་མི་རྟག་པར་བསྟན་པ་ལ་ཡོང་བརྗོད་པར་བྱའོ། ། བཟོད་པར་
སྐྱེས་པའི་རབས་ཏེ་ཉི་ཤུ་བརྒྱད་པའོ། ། ། ། ། ། |:ཀ མ ཀ ཀ ་
བ 1 ཀྱི་
ར :ཚོམུག་
གཏུག ཉེར་དགུ་བ། ཚངས་པར་སྐྱེས་པའི་རབས།
༈ ལོག་པར་ལྟ་བ་ནི་ཁ་ན་མ་ཐོ་བ་རབ་ཏུ་ཆེ་བའི་ཕྱིར། །ལོག་པར་ལྟ་བ་ལ་
ཞེན་པ་རྣམས་ལ། དམ་པ་རྣམས་ཀྱིས་ལྷག་པར་རྗེས་སུ་བརྩེ་བར་བྱ་བ་རིགས་
སོ། །དེ་ཡང་འདི་ལྟར་བཅོམ་ལྡན་འདས་འདི་བྱང་ཆུབ་སེམས་པར་གྱུར་པའི་ཚེ།
བསམ་གཏན་ལ་གོམས་པར་བྱས་པའི་དགེ་བའི་ལས་ཀྱི་རྣམ་པར་སྨིན་པའི་མཐུས།
ཚངས་པའི་འཇིག་རྟེན་དུ་སྐྱེས་སོ་ཞེས་གྲགས་སོ། ། དེ་ཚངས་པའི་བདེ་བ་ཆེན་པོ་
བསམ་གཏན་གྱི་ཁྱད་པར་ཐོབ་ཀྱང་ཚེ་རབས་སྔ་མ་ལ་སྙིང་རྗེ་བྱ་བ་ལ་གོམས་པར་
བྱས་པས་གཞན་ལ་ཕན་པར་བྱེད་པའི་ཡིད་ལ་བྱེད་པ་རྩོལ་བ་མེད་པར་མ་གྱུར་
ཏོ། །ཡུལ་གྱི་བདེ་བ་ཙམ་གྱི་ཚོད་ཀྱིས་ཀྱང་། ། འཇིག་ རྟེན་རྣམས་ནི་བག་མེད་
དབང་དུ་གྱུར། ། དམ་པ་རྣམས་ནི་བསམ་གཏན་བདེ་བས་ཀྱང་། །གཞན་ལ་ཕན་
པར་འདོད་པ་ཡོང་མི་ཉམས། །དེ་ནས་རེ་ཞིག་ཅིག་བདག་ཉིད་ཆེན་པོ་དེ་འདོད་
པའི་ཁམས་སྙིང་རྗེའི་གནས་སུ་གྱུར་པ། སྡུག་བསྔལ་དང་ཡིད་མི་བདེ་བ་རྣམ་པ་
སྣ་ཚོགས་བརྒྱ་དང་ལྡན་པ། གནོད་སེམས་དང་འཚེ་བ་མང་པོ་ལ་བལྟས་ནས།
ཡུལ་ ལུས་འཕགས་པོའི་རྒྱལ་ པོ་ཡོན་ལག་སྦྱིན་ཞེས་བྱ་བ་བཤེས་ གཉེན་ངན་པ་
བརྟེན་པའི་སྐྱོན་དང་ཡང་དག་པ་མ་ཡིན་པ་ཡིད་ལ་བྱེད་པ་འདྲིས་པས་ལོག་པར་ལྟ་
བ་སྟུག་པོའི་ནང་ན་འཁྱམས་ཤིང༌། འཇིག་རྟེན་ཕ་རོལ་མེད་པས་དགེ་བ་དང་མི་
དགེ་བའི་ལས་ཀྱི་རྣམ་པར་སྨིན་པ་ལྟ་ག་ལ་ཡོད་ཅེས་ཟེར་ཞིང་དེས་དེ་ལྟར་ངེས་
པར་བྱས་ནས། ཆོས་སྤྱོད་པའི་ སྤྲོ་བ་ནི་མེད། སྦྱིན་པ་དང་ཚུལ་ཁྲིམས་ལ་
སོགས་པ་ལེགས་པར་སྤྱད་པ་ལ་ནི་རྒྱབ་ཀྱིས་ཕྱོགས། ཆོས་སྤྱོད་པ་རྣམས་ལ་ནི་
བརྙས་པར་སེམས། །ཆོས་ཀྱི་གཙུག་ལག་རྣམས་ལ་ནི་དད་པ་མེད་ཅིང་བློ་རྩུབ།
འཇིག་རྟེན་ ཕ་རོལ་གྱི་གཏམ་ལ་ནི་འཕྱིས་སུ་འཛིན། དགེ་སྦྱོང་དང་བྲམ་ཟེ་
220



འཇིག་ཕྲག་པ་སྤངས་ཏེ་དེ་ནས་བདག་དུ་ལྟུང་བར་
རྣམས་ལ་ནི་དུལ་བ་དང་བཀུར་སྟི་དང་གུས་པར་བྱ་བ་ལ་ནི་ལྷོད་པར་གྱུར་ཏོ། །
འདོད་པའི་བདེ་བ་ལ་གཞོལ་བར་གྱུར་པ་མཐོང་ངོ་། །དགེ་དང་མི་དགེའི་ལས་ལ་
འཇིག་རྟེན་ཕ་རོལ་ཏུ། །བདེ་དང་སྡུག་བསྔལ་འབྱུང་བར་ རབ་ ཏུ་ངེས་བྱས་་་
ནས། ། སྡིག་པ་སྤངས་ཏེ་དགེ་བའི་ལས་ལ་རབ་ཏུ་འབད། །དད་པ་མེད་པ་དག་ནི་
ཇི་ལྟར་འདོད་པར་སྤྱོད། །དེ་ནས་བདག་ཉིད་ཆེན་པོ་ལྷའི་དྲང་སྲོང་དེས། །རྒྱལ་
པོ་དེ་ལྟ་བ་ངན་པ་ལ་ཞེན་པས། །ངན་སོང་དུ་ལྟུང་བར་འགྱུར་བ། །འཇིག་རྟེན་
རྣམས་དོན་མེད་པར་གྱུར་པ་ལ་སྙིང་རྗེ་སྐྱེས་པར་གྱུར་ནས། ? ཡུལ་གྱི་བདེ་བ་ལ་
སེམས་ཆགས་པར་གྱུར་པའི་རྒྱལ་པོ་དེ། གཞལ་མེད་ཁང་གཙང་མ་བཟང་པོ།
ཞིག་ན་འདུག་པ་དེའི་མདུན་དུ་ཚངས་པའི་འཇིག་རྟེན་ནས་འོད་འབར་ཞིང་བབ་
སྟེ་འོང་བར་གྱུར་ཏོ། ། དེ་ནས་རྒྱལ་པོ་དེས་མི་དེ་ མེའི་ཕུང་པོ་བཞིན་དུ་འབར།
གློག་མང་པོ་འགྱུ་བ་བཞིན་དུ་ནི་འོད་གསལ། །ཉི་མའི་འོད་ཟེར་མང་པོ་ལྟར་གཟི་
བྱིན་ཆེ་ཞིང་མཛེས་པ་མཐོང་ནས། །དེའི་གཟི་བྱིན་གྱིས་སེམས་ཟིལ་གྱིས་གནོན་ཏེ་
རྟབ་རྟབ་པོར་གྱུར་ནས། ། དེ་ནས་ཐལ་མོ་སྦྱར་ཏེ་ལངས་ནས་གུས་པར་ལྟ་ཞིང་
འདི་སྐད་ཅེས་སྨྲས་སོ། །ཁྱོད་ཀྱི་ཞབས་དང་ཕྱག་མཛེས་པདྨ་བཞིན། །ནམ་མཁའི་
ལ་ཡང་ས་བཞིན་ཡོངས་སུ་འཛིན་པར་བགྱིད། །འོད་ཟེར་འབར་བ་ཉི་མ་བཞིན་དུ་
གསལ། །བལྟ་ན་མཛེས་པའི་གཟུགས་ཅན་ཁྱོད་སུ་ཞིག །བྱང་ཆུབ་སེམས་པས་
སྨྲས་པ། མཉམ་པར་གཞག་པའི་སེམས་ཀྱིས་འདོད་ཆགས་ཞེ་སྡང་གཉིས། །
དྲེགས་པའི་དགྲ་རྣམས་གཡུལ་ངོ་ཕམ་བྱས་བཞིན་དུ་བཅོམ། ། གང་དག་ཚངས་
པའི་འཇིག་རྟེན་སྐྱེས་པར་གྱུར་པ་ཡི། །ལྷ་ཡི་དྲང་སྲོང་ནང་ནས་གཅིག་ནི་བདག་
ལགས་སོ། ། དེ་སྐད་སྨྲས་པ་དང༌། ། རྒྱལ་པོ་དེས་གཤེགས་པ་ལེགས་སོ། ། ཞེས་བྱ་
བ་ལ་སོགས་པ་སྨྲས་ཏེ། དེ་ལ་མཆོད་ཡོན་ཕུལ་བ་དང་རྐང་པ་བཀྲུས་པས་བཀུར་
སྟི་བྱས་ནས། དེ་ལ་ཡ་མཚན་ཅན་དུ་བལྟས་ཏེ་སྨྲས་པ། འཕགས་པ་ཁྱོད་ཀྱི་རྫུ་
འཕྲུལ་གྱི་མཐུ་འདི་ལྟ་བུ་ནི་ངོ་མཚར་ཆེའོ། ། ཁང་བཟང་རྩིག་པ་དག་ལ་ཐོགས་
མེད་ལ། །ས་ལ་འགྲོ་བ་བཞིན་དུ་མཁའ་ལའང་འཆག །གློག་གི་འོད་བཞིན་གཟི་
221



བརྗིད་ཕུན་སུམ་ཚོགས། ། ཁྱོད་ཀྱི་རྫུ་འཕྲུལ་འདི་ནི། ཅི་ ཐོབ་སྨོས། ། བྱང་ཆུབ་་་
སེམས་པས་སྨྲས་པ། བསམ་གཏན་ཚུལ་ཁྲིམས་དྲི་མ་མེད་པ་དང་། ། དབང་པོ་
རྣམས་ནི་རབ་ཏུ་བསྡམས་པ་དང༌། །སྲིད་པ་གཞན་ལའང་གོམས་པར་བྱས་པ་
ཡི། །དེ་ཡི་འབྲས་བུ་གྲུབ་པ་ཡིན་པར་འདྲའོ། །རྒྱལ་པོས་སྨྲས་པ། །འཇིག་རྟེན་ཕ་
རོལ་ཅེས་ཟེར་བ་འདི་བདེན་ནམ། ཚངས་པས་སྨྲས་པ། རྒྱལ་པོ་ཆེན་པོ་མད་
དེ་འཇིག་རྟེན་ཕ་རོལ་མཆིས་སོ། ། རྒྱལ་པོས་སྨྲས་པ། འཕགས་པ་འདི་བདག་
གིས་ཅི་ལྟར་ཡིད་ཆེས་པར་བགྱི། - བྱང་ཆུབ་སེམས་པས་སྨྲས་པ། རྒྱལ་པོ་ཆེན་
པོ་འདི་རབ་ཏུ་གསལ་ཏེ། = མངོན་སུམ་ལ་སོགས་པའི་རིག་པའི་ཚད་མས་གཟུང་
དུ་རུང་ལ། །ཡིད་གཅུགས་པའི་ཚིག་གིས་བསྟན་པ་དང་། བརྟག་པའི་རིམ་
པས་ཀྱང་ཡིད་ཆེས་པར་བྱར་རུང་ངོ་། །ཁྱོད་གཟིགས་སུ་གསོལ། ། ༡༥ ཉི་ཟླ་སྐར་མས་
བརྒྱན་པའི་ནམ་ མཁའ་དང་། །དུད་འགྲོ་བརྟག་པའི་རྣམ་ པ་ མང་པོ་འདི། །
འཇིག་རྟེན་ཕ་རོལ་མངོན་སུམ་བཞིན་དུ་སྣང་། །འདི་ལ་ཐེ་ཚོམ་བློ་ངན་ཁྱོད་མ་
བསྐྱེད། །བསམ་གཏན་གོམས་བྱེས་དྲན་པ་གསལ་བ་ཡིས། །ཚེ་རབས་དྲན་པའང་
དེ་དང་དེ་ན་ཡོད། །འཇིག་རྟེན་ཕ་རོལ་དེ་ལ་རྗེས་སུ་དཔོགས། །ད་བདག་ལས་
ཀྱང་མངོན་པར་མི་འགྱུར་རམ། ། སྔ་མའི་བློ་ལ་ཕྱི་མའི་བློ་འགྲུབ་ན། །འཇིག་རྟེན་
ཕ་རོལ་ཡོད་པར་དེ་ལས་མངོན། །མངལ་ན་འདུག་པའི་སྔོན་རོལ་བློ་དེ་ནི། །དེ་མ་
ཐག་པའི་ཚེ་རབས་སྔ་མའི་བློ། ། ཤེས་བྱ་རྟོགས་པར་བྱེད་པའི་བློ་ཡིན་ཟེར། །དེ་
བས་སྐྱེ་སོགས་བློ་ནི་ཡུལ་ཡོད་གྱུར། ། མིག་སོགས་མེད་པས་དེ་ནི་ཚེ་འདི་མིན། །དེ་
ཡི་བློ་ནི་འཇིག་རྟེན་ཕ་རོལ་ཡིན། །སྐྱེ་དགུ་ཚུལ་ཁྲིམས་ལ་སོགས་བྱེ་བྲག་རྣམས། །
ཕ་མའི་རང་བཞིན་དག་དང་མི་མཐུན་སྣང༌། ། གློ་བུར་གྱུར་པ་གང་ཡང་གྲུབ་པ་
མེད། ། དེ་བས་ཚེ་རབས་གཞན་ལ་གོམས་དེ་ཡིན། ། བློ་ཡི་མཐུ་སྟོབས་གསལ་བ་
མེད་པ་དང་། །དབང་པོ་རྣམས་ཀྱང་བླུན་པའི་རང་བཞིན་ཅན། །བཙས་མ་ཐག་
1:|: ཏུ་ སུས་ཀྱང་མ་བསྟན་པར། ། ནུ་ཞོ་འཐུང་བ་རྩོལ་བར་བྱེད་པ་དང༌། །ཁ་ཟས་
བཟའ་བར་རྩོལ་བར་བྱེད་པ་ཡང༌། །སྲིད་པ་གཞན་ལ་ གོམས་པར་བྱས་པ་་་་༌་
222



མངོན། །དེ་དང་དེ་འདྲའི་ལས་ལ་སློབ་ལོབས་པ། །གོམས་པར་བྱས་པས་མཁས་
པོར་གྱུར་པར་གྲུབ། །དེ་ལ་འཇིག་རྟེན་ཕ་རོལ་ཡོད་པར་ཡིད་ཆེས་པ་ལ་མ་འདྲིས་
པས་ཁྱེད་ཅག་འདི་ལྟར་ དོགས་པ་སྐྱེ་ཡང་སྲིད། པདྨ་རྣམས་ནི་འབྱེད་དང་
འཛུམས་པ་དག །སྲིད་པ་གཞན་ལ་སྤྱོད་པ་གོམས་ལས་གྱུར། །དེ་ལྟར་མི་འདོད་
ནུ་ཞོ་འཐུང་བ་དག །ཚེ་རབས་སྔ་མའི་གོམས་ལས་ཅི་ཕྱིར་འདོད། ། ཅེས་ཟེར།
བའི་དོགས་པ་དེ་ཡང་སྐྱེས་པ་མི་རིགས་སོ། །དུས་ངེས་པ་དང་མ་ངེས་པ་ལས་
འགྱུར་བ་སྣང་བ་དང༌། འབད་པ་རིགས་པ་དང་མི་རིགས་པའི་ཕྱིར་ཏེ། ། པདྨ།
ཁ་འབྱེད་འཛུམས་ལ་དུས་ངེས་ཡོད། །ནུ་ཞོ་འཐུང་བར་རྩོལ་ལ་དུས་ངེས་མེད། །
པདྨ་མི་རྩོལ་ནུ་ཞོ་འཐུང་བར་རྩོལ། །དེ་བས་པདྨ་ཁ་བྱེ་ཉི་མའི་མཐུ། ། དེ་བས་ན་
རྒྱལ་ པོ་ལེགས་པར་བརྟགས་ན་འཇིག་རྟེན་ཕ་རོལ་ ཡོད་ན་ཡིད་ཡོད་པར་རུང༌
ངོ༌། །དེ་ནས་རྒྱལ་པོ་དེ་ལོག་པར་ལྟ་བ་ལ་བློ་ཞེན་ཅིང་སྡིག་ཆེ་བས། །འཇིག་རྟེན་
ཕ་རོལ་ཡོད་པའི་གཏམ་དེས་ཉམས་མི་བདེ་ནས་སྨྲས་པ། ཀྱེ་དྲང་སྲོང་ཆེན་པོ།
འཇིག་རྟེན་ཕ་རོལ་གལ་ཏེ་བྱིས་པ་བསྡིགས་ཚུལ་མ་ཡིན་ལ། །འདི་ནི་བདག་གི་
ཡིད་ཆེས་བྱ་བར་གལ་ཏེ་ཁྱོད་སེམས་ན། །འོ་ན་དེ་རིང་འདིར་ནི་གསེར་སྲང་ལྔ་
བརྒྱ་ང་ལ་བྱིན། །དེ་ཡི་སྐྱེན་པོ་སྲིད་པ་གཞན་དུ་གསེར་སྲང་སྟོང་སྦྱིན་ནོ། །དེ་ནས་
བྱང་ཆུབ་སེམས་པས། དེ་སྤྱི་བརྟོལ་ཆེ་བ་ལ་གོམས་ཤིང་འཛེམ་དོགས་མེད་ལ།
ལོག་པར་ལྟ་བའི་དུག་གི་སྒྲིགས་པ་དང་འདྲ་བའི་མི་རིགས་པའི་ཚིག་དེའི་ལན་
རིགས་པའི་ཚུལ་གྱིས་སྨྲས་པ། | འདི་ལའང་རེ་ཞིག་ནོར་ནི་འབྱོར་པར་འདོད་པ་
ཡིས། །བདག་ཉིད་ངན་པ་དག་ལ་ནོར་ནི་ཡོང་མི་གཏོང་། །བརྐམི་དང་མི་མཁས་
ལེ་ལོ་ཅན་ལའང་ནོར་མི་གཏོང༌། ། དེ་དག་ལ་ནི་བཏང་ན་དེ་ཉིད་ཟད་པའི་ལོ་
མཐར། །གང་དག་ངོ་ཚ་ཤེས་པ་མངོན་པ་དང་། །ཆོ་རིགས་བཙུན་ཞིང་ནོར་སྤེལ་
མཁས་པ་དང༌། །རབ་ཏུ་དབུལ་ཡང་བུ་ལོན་འཇལ་བྱེད་པ། །དེ་ལ་བྱིན་ན་ནོར་ནི་
འཕེལ་བར་འགྱུར། །ནོར་གཏོང་ཚུལ་ནི་དེ་ལྟར་མཁྱེན་པར་མཛོད། །འཇིག་རྟེན་
གཞན་ལ་བུ་ལོན་འཇལ་བྱ་བ། །ལྟ་བ་ངན་པ་སྤྱོད་པ་ཁྱོད་ལ་ནི། །ནོར་རྣམས་བྱིན་
223



ཡང་དོན་ནི་མེད་པར་འགྱུར། །ལྟ་བ་ངན་པའི་སྐྱོན་གྱུར་མི་བཟད་པའི། །བདག་
གི་ལས་ཀྱིས་ཁྱོད་ནི་དམྱལ་བར་ལྟུང༌། ། སེམས་ཉམས་ནད་ཀྱིས་གདུངས་པར་གྱུར་
པ་ལ། །གསེར་སྲང་སྟོང་གི་ཕྱིར་ནི་སུ་ཞིག་བསྐུལ། །དེ་ན་ཉི་ཟླའི་འོད་ཟེར་རྣམས་
ཀྱིས་ཀྱང༌། ། ཕྱོགས་ཀྱི་ནང་དུ་མུན་གྱིས་གཡོགས་མི་སྣང༌། ། སྐར་མ་མང་པོས་
བརྒྱན་པའི་ནམ་མཁའ་ཡང་། །ཀུ་མུད་རྒྱས་པའི་མཚོ་འདྲ་ཡོང་མི་སྣང་། ། མེད་
པར་ལྟ་བ་ཚེ་རབས་ཕྱི་མ་ལ། །གནས་པ་དེ་ན་མུན་ནག་རླུང་གྲང་ལྡང་། །དེས་ནི་
རུས་པའང་འཇིག་པའི་ནད་སློང་ན། ། བདག་ལ་ཕན་འདོད་སུ་ཞིག་དེ་རུ་་་་་
འཇུག །མུན་ནག་འཐིབས་པོ་དུ་བ་དཀུ་བ་ཡི། །དམྱལ་བའི་ནང་ན་ཁ་ཅིག་ཡུན་
རིང་གནས། །རང་གི་པགས་པའི་འབྲེང་བས་དྲངས་པར་སྣང་། །ཕན་ཚུན་བརྔོས་
ཏེ་སྣད་པས་འོ་དོད་འབོད། །མེ་མུར་འབར་བའི་དམྱལ་བ་གཞན་དག་ནི། །ཡང་
དང་ཡང་དུ་རྐང་ལག་ཚིག་བཞིན་དུ། ། དེ་ལས་ཐར་བར་འདོད་ཕྱིར་ཕྱོགས་སུ་
རྒྱུག = །མི་དགེ་མ་བྱང་བར་དུ་ཚེ་མི་འདའོ། །ལ་ལ་གཤིན་རྗེའི་གཤེད་མ་མ་་
རུངས་པས། ། ཤིང་མཁན་བཞིན་དུ་ཡན་ལག་གཤགས་པ་ནི། ། ལྗོན་ཤིང་རློན་པ་
དག་ལ་སྐབས་རྙེད་བཞིན། །མཚོན་ཆ་རྣོན་པོས་རབ་ཏུ་གཏུབས་ཤིང་གཤགས། །
དེ་བཞིན་གཞོན་དག་དུམ་བུར་རབ་ ཏུ་ གཏུབས། ། པགས་པ་བཤུས་ པའི་ སྡུག་་་
བསྔལ་མི་བཟད་མྱོང༌། ། ཤ་རྣམས་བཏོགས་པས་ཁ་ཅིག་རུས་པ་ཙམ། །རང་གི་
སྡིག་གིས་སྲོག་ནི་ཆད་མི་འགྱུར། ། ཁ་ཅིག་འབར་བའི་སྲབ་ཀྱིས། ཁ་ བསྲབས་་་
ནས། །ལྕགས་ཀྱི་ས་གཞི་ རབ་ ཏུ་འབར་བ་ལ། ། གླང་ལྕག་མེ་ལྟར་འབར་བས་
དབང་མེད་བྱས། །རབ་ ཏུ་འབར་བའི་ཤིང་རྟ་འདྲེན་ཅིང་འཁོད། ། བསྡུས་་་་་
འཇོམས་རི་ཡིས་ཁ་ཅིག་ལུས་ཀྱང་གཟིར། །དེ་ཡིས་བརྫིས་པས་ཕྱེ་མར་ལྷགས་གྱུར་
ཀྱང༌། ། སྡིག་པའི་ལས་རྣམས་མ་ཟད་བར་དུ་ནི། ། སྡུག་བསྔལ་རྒྱུན་ཆགས་ཆེ་ཡང་
ཡོད་མི་འཆི། ། ལྕགས་གཏུན་རབ་ཏུ་འབར་བའི་ནང་དག་ ཏུ། ལྕགས་ཀྱི་བླ་
གཏུན་རབ་ཏུ་འབར་བ་ཡིས། ། ལོ་གྲངས་ལྔ་བརྒྱུར་ཚང་གི་བར་དུ་ནི། །ཕྱེ་མར་
བཏགས་ཀྱང་ད་རུང་སྲོག་མི་འདོར། ། བྱི་རུ་བཞིན་དུ་རབ་འབར་ཤིང་དག་གི།
224



ལྕགས་ཀྱི་ཚེར་མ་འབར་ཞིང་རྩུབ་པ་ལ། །གཤིན་རྗེའི་གཤེད་པོ་ཁྲོ་བས་མགོན་མེད་
པར། ། སྟེང་དང་འོག་ཏུ་རབ་ཏུ་དྲངས་ཤིང་བསྡུས། །ལ་ལ་མེ་མདག་ཕུང་པོ་ཆེན་
པོ་ནི། །བཙོ་མའི་གསེར་ལྟར་རབ་ཏུ་འབར་བ་ན། །བདག་གིས་ལས་ངན་སྤྱད་
པའི་འབྲས་བུ་མྱོང༌། །འགྲེ་ལྡོག་ངུ་འབོད་ཙམ་གྱི་མཐུ་ལ་བརྟེན། །ཁ་ཅིག་ས་གཞི་
རབ་ཏུ་འབར་བ་ལ། །ཕུར་བ་བརྒྱ་ཡིས་ལྕེ་ཡང་རབ་ཏུ་བརྒྱུངས། །མི་བཟད་ནད་
ཀྱིས་ལུས་གཟིར་སྒྲ་ཡང་འབྱིན། །དེ་དག་དེ་ཚེ་འཇིག་རྟེན་ཕ་རོལ་ཤེས། །ལྕགས་
ཀྱི་ལེབ་མ་འབར་བས་ཁ་ ཅིག་དཀྲིས། ། གཞན་དག་ལྕགས་ཀྱི་རྫ་ཆེན་ནང་དུ་
བསྐོལ། །ལ་ལ་མཚོན་རྣོན་ཆར་འབབ་ལུས་ཀྱང་དམྱལ། །གཅན་གཟན་ཁྲོ་བོས་ཤ་
ལྤགས་ཟད་པར་བཏོགས། །ཁ་ཅིག་མེ་འབར་ཚ་བས་གདུངས་གྱུར་ནས། །ཆུ་བོ་
བརྒལ་དཀའ་རྩུབ་མོའི་ནང་དུ་འཇུག །དེ་ན་དེ་རྣམས་ ཤ་ནི་ མྱགས་ པར་་དགའ་
འགྱུར། །ངན་སྤྱོད་མཐུས་བཟུང་སྲོག་ནི་ཆད་མི་འགྱུར། །གཞན་དག་ཚ་བས་རབ་
ཏུ་གདུངས་གྱུར་ནས། ། མི་གཙང་རོ་མྱགས་ཁྲོད་ལ་འཚོ་སྙམ་ སྟེ། ། ཞུགས་ནས་
སྡུག་བསྔལ་ མཚུངས་མེད་དེ་ན་མྱོང་། ། སྲིན་བུ་མང་པོས་ལུས་ དང་རུས་པ་་་༌་་
བཤིག །ཁ་ཅིག་མེ་ཡི་ནང་དུ་ལུས་འབར་ཞིང༌། ། རབ་ཏུ་ཚ་བའི་སྡུག་བསྔལ་
ཡུན་རིང་མྱོང༌། །མེ་འབར་ནང་ན་ལྕགས་བསྲེག་འདྲར་གྱུར་ཀྱང་། །རང་གི་ལས་
ཀྱིས་ཐལ་བར་ལྷགས་མི་འགྱུར། །གཞན་དག་སོགས་ལེ་འབར་བས་དྲ་ཞིང་ཁ་ཅིག་
སྤུ་གྲི་རྣོན་པོས་གཏུབ། །ལ་ལ་ལྕགས་ཀྱི་ཐོ་བས་མགོ་བཅོམ་མྱ་ངན་གདུངས་ཤིང་
འོ་དོད་འབོད། །ཁ་ཅིག་གསལ་ཤིང་ཆེན་པོས་ལུས་བརྒྱངས་དུ་བ་མེད་པའི་མེ་ལ་
རབ་ཏུ་བསྲེག །གཞན་ཡང་ལྕགས་ཀྱི་ཁུ་བ་མེ་ལྟར་འབར་བ་བླུད་ནས་མཁུན་སྒྲ།
འབྱིན། ། ལ་ལ་སྣ་ཚོགས་ཁྱི་རྣམས་སྟོབས་ཆེན་གྱིས། ། མཆེ་བ་རྣོན་པོའི་སོ་ཡིས་
རབ་ཏུ་འདྲད། །ལུས་ཀྱི་ཤ་རྣམས་བཏོགས་པས་སྲབ་མོར་གྱུར། ། དམན་པའི་སྒྲ་
འབྱིན་གཅོམ་ཆུང་དུ་ཞིང་འགྱེལ། ། དམྱལ་བ་མི་བཟད་དེ་ལྟ་བུ་ནི་མི་བདེ་བ། །
བདག་གི་ལས་ཀྱིས་འཕངས་ནས་མྱོང་བ་དེ་ཡི་ཚེ། ། མྱ་ངན་ སེམས་ གདུངས་་་་
འཇིགས་ཤིང་ཉམ་ཐག་གྱུར་པ་ལ། ། དེ་ཚེ་སུ་ཞིག་ཁྱོད་ལ་བུ་ལོན་དེད་དུ་འགྲོ། །
225



ལྕགས་ཀྱི་རྫ་ཆེན་རབ་ཏུ་མེ་འབར་རྙེད་དཀའ་བ། ། མ་བཟད་ནང་ན་འགྲོ་ངན་
ལུས་རྣམས་སློད་གྱུར་ཅིང༌། །རབ་ཏུ་བསྐོལ་བའི་ཤུགས་ཀྱིས་དབང་མེད་རྣམ་པར་
འགྱུར། །དེ་ཚེ་སུ་ཞིག་ཁྱོད་ལ་བུ་ལོན་དེད་དུ་འགྲོ། །ས་གཞི་མེ་འབར་དུ་བ་མེད་
པ་སེར་པོ་ལ། ། ལྕགས་ཀྱི་ཕུར་བ་མེ་འབར་བརྒྱ་ཡིས་ལུས་བརྒྱངས་ནས། །རབ་ཏུ་
ལུས་བསྲེགས་སྙིང་རྗེར་རུང་བར་དུ་བ་ན། ། དེ་ཚེ་ཁྱོད་ལ་སུ་ཞིག་བུ་ལོན་དེད་དུ་
འགྲོ། །རབ་ཏུ་མནར་བའི་གནས་ན་འདུག་པ་ན། །དེ་ཚེ་སྡུག་བསྔལ་ཆེན་པོ་མྱོང་
འགྱུར་བས། ། ཚིག་གི་ལེན་ཀྱང་སྨྲ་བར་མི་ནུས་ན། །དེ་ཚེ་ཁྱོད་ལ་སུ་ཞིག་བུ་ལོན་
དེད་དུ་འགྲོ། །བུ་ཡུག་རླུང་གིས་རབ་ཏུ་བདས་གྱུར་ཞིང་། ། མཁུན་པའི་སྒྲ་ཡང་
འབྱིན་པར་མི་ནུས་པས། །རུས་པའི་རྒྱ་ཞིག་ཕོངས་པའི་སྒྲ་འབྱིན་པ། །ཕྱི་མའི་ཚེ་
ལ་སུ་ཞིག་ནོར་དེད་ཡོང༌། །གཤིན་རྗེའི་གཤེད་པོས་བསད་པར་གྱུར་པ་འམ། །
རབ་ཏུ་འབར་བའི་མེ་ཡིས་ཚིག་པ་འམ། ། ཤ་དང་ཁྲག་རྣམས་ཁྱེར་ཞིང་ཟ་བས་
ན།། སུ་ཞིག་ཁྱོད་ལ་ནོར་ སློང་སྡུག་བསྔལ་མྱོང་། ། བསད་དང་བཅད་དང་་་་
གཤགས་ དང་བརྡེག་ པ་ དང༌། ། བསྲེག་དང་བཞོག་དང་བརྡུང་དང་གཞིག་པ་་་
དང་། །གནོད་པ་མང་པོས་རྟག་ཏུ་སྡུག་བསྔལ་ན། །དེ་ཚེ་ཇི་ལྟར་ང་ལ་བུ་ལོན་
བཙལ། ། དེ་ནས་རྒྱལ་པོ་དེས་སེམས་ཅན་དམྱལ་བའི་གཏམ་རབ་ཏུ་འཇིགས་སུ་
རུང་བ་དེ་ཐོས་ནས་མི་དགའ་བར་གྱུར་ཏེ། ལོག་པར་ལྟ་བ་ལ་རྗེས་སུ་ཆགས་པ་
ནི་བཏིང༌། འཇིག་རྟེན་ཕ་རོལ་ཡོད་པར་ཡིད་ཆེས་པར་གྱུར་ནས། དྲང་སྲོང་
ཆེན་པོ་དེ་ལ་ཕྱག་འཚལ་ཏེ་སྨྲས་པ། །དམྱལ་བའི་སྡུག་བསྔལ་བདག་གིས་ཐོས་ནས་
སུ། །བདག་གི་ཡིད་ནི་འཇིགས་པས་རྣམ་པར་སྐྲག ་ །དེ་དག་བདག་གིས་ཇི་ལྟར་
མྱོང་གྱུར་སྙམ། །རྣམ་རྟོག་མེ་ཡིས་བདག་ནི་བསྲེགས་པ་བཞིན། །བདག་གི་སེམས་
ནི་ལྟ་ངན་ལྷུང་གྱུར་ཞིང༌། །ཡུན་རིང་མ་མཐོང་ངན་པའི་ལམ་དུ་སོང༌། །འདི་ལ་
དགེ་བའི་གནས་སུ་ཁྱོད་ཀྱིས་མཐོང༌། ། ཐུབ་པ་ཁྱོད་ནི་བདག་གི་མགོན་དང་་་
སྐྱབས། །བདག་གི་ལྟ་ངན་མུན་པ་ཁྱོད་ཀྱིས་བསལ། །ཉི་མ་ཤར་བས་མུན་ནག་
བསལ་བ་བཞིན། །གང་གིས་བདག་ནི་ངན་འགྲོར་མི་ལྟུང་བ། །དེ་འདྲའི་ལམ་ནི་
226



བདག་ལ་བཤད་དུ་གསོལ། །དེ་ནས་བྱང་ཆུབ་སེམས་པས་རྒྱལ་པོ་དེ་ཡིད་མི་དགའ་
བར་གྱུར་ཏེ་ལྟ་བ་དྲང་པོར་གྱུར་ནས་ཆོས་བསྒྲུབ་ནུས་པའི་སྣོད་དུ་གྱུར་པ་མཐོང་
ནས། ཕ་བུ་ལ་སྙིང་བརྩེ་བ་དང༌། སློབ་དཔོན་སློབ་མ་ལ་སྙིང་བརྩེ་བ་བཞིན་དུ་
འདི་ལྟར་རྗེས་སུ་བསྟན་ཏོ། ། སྔོན་གྱི་རྒྱལ་པོ་ཡོན་ཏན་དགའ་བ་རྣམས། ། སློབ་མི་
མཆོག་ཚུལ་དགེ་སྦྱོང་བྲམ་ཟེ་དང༌། །འབངས་ལ་འང་ངང་ཚུལ་སྙིང་རྗེ་ལྡན་བསྟན་
པ། །གྲགས་ལྡན་དེ་ནི་མཐོ་རིས་འགྲོ་བའི་ལམ། །དེ་བས་ཆོས་མིན་ཐུབ་དགའ་
ཐུབ་བྱེད་ ཅིང་། ། སེར་སྣ་དོར་དཀའ་རིང་དུ་བོར་ནས་སུ། ། ལྷ་དབང་ཕོ་ བྲང་
གསེར་གྱི་རྟ་བབས་ཅན། ། རིན་ཆེན་མཆོག་འབར་དེ་ནི་འབར་བཞིན་སོང་། །
ཡང་དག་ལྟ་ལ་ཁྱོད་ཡིད་འདྲིས་པར་གྱིས། ། སྐྱེ་བོ་མཆོག་རྣམས་ལྟ་བ་བློ་གནས་
ཏེ། །བྱིས་པ་དགའ་བྱེད་སྐྱེ་བོའི་ལྟ་བ་སྤོངས། ། ཆོས་ཉིད་ངེས་པ་གང་དག་བསྟན་
ལ་རྟོགས། །ད་ནི་ཁྱེད་ཀྱིས་ཡང་དག་ལྟ་དགེ་ཞིང་། །རྒྱལ་པོའི་ཚུལ་གྱིས་འགོ་བར་
འདོད་པར་གྱིས། ། ཡོན་ཏན་མི་དགའ་སེམས་དེ་མེད་པར་བྱོས། །དེ་ཉིད་སེམས་
ཀྱི་གོ་འཕང་ལམ་དུ་གྱུར། ། དེ་བས་ཡོན་ཏན་བསྒྲུབ་པའི་དབྱིག་ ཏུ་བྱོས། །བདག་
དང་གཞན་ལ་ཕན་འདོད་སྙིང་རྗེ་བསྐྱེད། །ཚུལ་ཁྲིམས་བརྟན་ཞིང་དབང་པོ་རབ་
ཏུ་སྡོམས། ། དེ་ཡིས་ཕྱི་མའི་ཚེ་ལ་ཁྱོད་མི་སྡུག །རང་གི་བསོད་ནམས་རྒྱལ་པོའི་
དཔལ་གྱི་གཟི། །མཛའ་བཤེས་རྣམས་ལ་རབ་གསལ་ཡིད་འོང་དཀའ། །གྲགས་པ་
སྙན་པས་འགྲོ་བའི་སྡུག་བསྔལ་བསལ། ། བདག་གི་དོན་དང་ལྡན་པའི་ཕན་པ་
སྤྱོད། །ཁྱོད་འདིར་བཀུར་སྟི་སྦྱིན་པའི་ཤིང་རྟ་དག །རང་ལུས་ཡོན་ཏན་འབྱུང་
བའི་ཤིང་རྟ་ཉིད། མིག་རྩུབ་མིག་ལྡན་སྦྱིན་དུལ་འཁོར་ལོ་ཅན། །བསོད་ནམས་
འདོད་པའི་ཤིང་རྟའི་མདའ་དང་ལྡན། །དབང་པོ་དུལ་རྟ་དྲན་པའི་སྲབ་སྐྱོགས་
ཅན། །བློ་གྲོས་ལྕག་ལྡན་ཐོས་པ་རྒྱ་ཆེན་བརྩོན། །ངོ་ཚ་ཡོ་བྱད་ངན་གྲོགས་མཛེས་
པས་བཅིངས། །བཟོད་པའི་གཉའ་ཤིང་དེས་འགྲོ་བརྟན་པས་བརྟན། །ཚིག་ངན་
བསྡོམས་པས་མི་སྙན་སྒྲ་མི་འབྱིན། ། ཡིད་འོང་ཚིག་ཙམ་སྨྲ་བས་ཟབ་པའི་སྒྲ། །
གདམས་པ་མ་ཞིག་པས་ན་མཚམས་མ་བྱེད། ། སྤྱོད་པ་ངན་པའི་གྱ་གྱུ་སྤངས་པས་
227



དྲངས། ། ཐེག་པ་འདི་དང་གྲགས་པའི་རུ་མཚོན་དང་། ། སྙིང་རྗེ་བསྐྱལ་ཞིང་ཞི་
བའི་རྒྱལ་མཚན་མཐོ། །བདག་དང་གཞན་དོན་མ་རྨོངས་གསལ་སྤྱོད་པས། །རྒྱལ་
པོ་ནམ་ཡང་དམྱལ་བར་ཡོང་མི་ལྟུང་། །དེ་ལྟར་བདག་ཉིད་ཆེན་པོ་དེས། །རྒྱལ་པོ་
དེའི་ལྟ་བ་ལོག་པའི་མུན་ནག་དེ་ཚིག་གསལ་བའི་ཉི་མ་ཤར་བས་བསལ་ནས། དེ།
ལ་བདེ་འགྲོའི་ལམ་ཡང་བསྟན་ཏེ། དེ་ཉིད་དུ་མི་སྣང་བར་གྱུར་ཏོ། ། དེ་ནས་
རྒྱལ་པོ་འཇིག་རྟེན་ཕ་རོལ་ཡོད་པའི་དོན་ཡང་དག་པར་ནི་རྟོགས་ཡང་དག་པའི་ལྟ་
བའི་སེམས་ནི་རྙེད་ནས། །བློན་པོ་དང་ཕོ་བྲང་འཁོར་གྱི་མི་དང་བཅས་པ་དག་
སྦྱིན་པ་དང་དུལ་བ་དང་སྡོམ་པ་ལ་གཞོལ་བར་གྱུར་ཏོ། །དེ་ལྟ་བས་ན་ལོག་པར་ལྟ་
བ་ནི་ཁ་ན་མ་ཐོ་བ་རབ་ཏུ་ཆེ་བའི་ཕྱིར། ། ལོག་པར་ལྟ་བ་ལ་ཞེན་པ་རྣམས་ལ་དམ་
པ་རྣམས་ཀྱིས་ལྷག་པར་རྗེས་སུ་བརྩེ་བར་བྱ་བར་རིགས་སོ། ། དེ་བཞིན་དུ་དམ་
པའི་ཆོས་ཡོངས་སུ་རྫོགས་པར་མཉན་པ་ནི་དད་པ་ཡོངས་སུ་རྫོགས་པར་བྱེད་པར།
འགྱུར་རོ། །ཞེས་ཀྱང་སྦྱར་བར་བྱའོ། །དེ་བཞིན་དུ་གཞན་ལས་ཆོས་མཉན་ནི།
ཡང་དག་པའི་ལྟ་བ་སྐྱེ་བའི་རྐྱེན་དུ་འགྱུར་རོ། །ཞེས་སྦྱར་བར་བྱའོ། ། དེ་ལྟར་ན།
སྐྱེས་བུ་དམ་པ་རྣམས་ནི་བརྙས་ཐབས་བྱས་ཀྱང་བཟོད་པ་ལ་གོམས་པར་བྱས་པས་
དེ་ལ་ཕན་པའི་མན་ངག་སྟོན་པར་བྱེད་ཀྱི་ཚིག་རྩུབ་མོ་ནི་མི་སྨྲའོ། །ཞེས་དེ་བཞིན་
གཤེགས་པ་རྣམས་ཀྱི་ཡོན་ཏན་བསྔགས་པ་ལ་ཡང་བརྗོད་པར་བྱའོ། ། སྐྱོ་ཞིང་ཡིད་
འབྱུང་བར་བྱས་ནས་མྱུར་དུ་ལེགས་པའི་ལམ་ལ་ ཕྱོགས་ པར་ འགྱུར་བའི་ཕྱིར།
སྐྱོ་ཞིང་ཡིད་འབྱུང་བར་བྱ་བའི་གཏམ་བྱ་བ་ལ་བརྗོད་པར་བྱའོ། །ཚངས་པར་སྐྱེས་
པའི་རབས་ཏེ་ཉི་ཤུ་དགུ་པའོ། ། ། །
ཀྱི་ཁ་
སུམ་ཅུ་པ། གླང་པོ་ཆེར་སྐྱེས་པའི་རབས། །
༈ བམ་པོ་བཅུ་གཅིག་པ། དགེ་བ་རྣམས་ནི་ཕྱིས་གཞན་ལ་ ཕན་པར་་་
འགྱུར་ན། སྡུག་བསྔལ་ཡང་ཁེ་རྙེད་པ་དང་འདྲ་བར་སེམས་སོ། ། དེ་ཡང་འདི་
ལྟར་བྱང་ཆུབ་སེམས་དཔའི་གླང་པོ་ཆེའི་ནགས་ཚལ་ཤིང་ལྗོན་པ་གཞོན་ནུ་བཟང་
228



པོའི་རྩེ་མོ་མེ་ཏོག་དང་འབྲས་བུ་དང་ཤིང་ལོར་ལྡན་པ་རྣམས་ཀྱིས་དེ་དང་དེ་དག་
ཏུ་བརྒྱན་པ་བཞིན་དུ་འདུག་པ། སྦྲུམ་བུ་དང་། ཤིང་གེལ་བ་དང་། རྩེ་བ་རྣམ་
པ་སྣ་ཚོགས་ཀྱིས་ཁེབས་པའི་ས་ཕྱོགས་ན། རིའི་ལྗོངས་རྣམས་ན་ནགས་ཚལ་
ཉམས་དགའ་བ་ལ་སྙིང་ཆགས་ནས་གཞན་དུ་གཡེང་བ་མེད་པར་གནས་བཅས་པ་
བཞིན་དུ་ནི་འདུག །ནགས་ན་རྒྱུ་བ་རྣམས་ཀྱི་གནས་སུ་ནི་གྱུར། མཚོ་ཟབ་མོ་
རྒྱ་ཆེན་པོས་ནི་དགོན་པ་དང་བཅས་པར་བྱས། ཤིང་དང་རྩྭ་དང་ཆུ་མེད་པའི་མྱ་
ངམ་དགོན་པ་ཆེན་པོས་ཁོ་ར་ཁོར་ཡུག་ཏུ་བསྐོར་བས་ཡུལ་དང་ལྗོངས་ཐག་རིང་དུ་
གྱུར་པ་ཞིག་ན། གླང་པོ་ཆེ་ལུས་ཆེན་པོ་གཅིག་པུ་རྒྱུ་བ་ཞིག་ཏུ་གྱུར་ཏོ། །ཞེས་
གྲགས་སོ། །དེ་དེ་ན་ཤིང་ལོ་དང་། པདྨའི་རྩ་བ་དང༌། ཆུ་ཙམ་གྱིས་འཚོ་ཞིང་
ཆོག་ཤེས་པ་དང༌། ཞི་བས་དཀའ་ཐུབ་ཅན་བཞིན་དུ་དགའ་བར་གནས་སོ། །དེ་
ནས་རེ་ཞིག་ཅིག་སེམས་དཔའ་ཆེན་པོ་དེ་ནགས་ཚལ་དེའི་མཐའ་ནས་རྒྱུ་ཞིང་སོང་
སོང་བ་ལས། མྱ་ངམ་དགོན་པ་ན་མིའི་སྒྲ་ཞིག་ཐོས་པ་དང་དེས་བསམས་པ།
འདི་ཅི་ཞིག་ས་ཕྱོགས་འདི་ན་ཡུལ་དུ་རྒྱུ་བའི་ལམ་ནི་ཅི་ཡང་མེད། མྱ་ངམ་དགོན་
པ་ཆེན་པོ་འདི་ལྟ་བུར་བརྒལ་ཏེ་རི་དྭགས་བཤོར་བ་ཡང་མི་རིགས་ན་ཚེགས་ཆེན་པོ་
བྱུང་སྟེ། ཤ་ཐང་ཤིང་བདག་ཅག་གླང་པོ་ཆེའི་ཁྱུ་ནས་འཛིན་པ་ལྟ་སྨོས་ཀྱང་ཅི་
དགོས་ཏེ་འོང་བ་མི་རིགས་ན་གོར་མ་ཆག་པར་འདི་དག་ནི་ཕྱོགས་སླད་ནས་ལམ་
ནོར་བ་ཞིག་ཡིན་ནམ། དེ་དག་གིས་མི་རིགས་པར་བྱས་ནས། རྒྱལ་པོ་ཁྲོས་ཏེ་
སྤྲུགས་ པ་དག་ཅིག་ཡིན་བ་འདྲ་སྟེ། འདི་ལྟར་འདི་དག་གཅོམ་ཆུང་ཞིང༌། །
དགའ་བའི་སྐད་གསང་མཐོན་པོ་ཉམས། ། རབ་ཏུ་ཉམ་ཐག་ཕོངས་པའི་སྒྲ། །
འབའ་ཞིག་ངུ་བ་བཞིན་དུ་གྲིག །དེ་བས་ན་འདི་ཅི་ཡིན་རེ་ཞིག་བརྟག་པར་བྱའོ་
སྙམ་ནས། བདག་ཉིད་ཆེན་པོ་དེ་སྙིང་རྗེ་ཆེན་པོས་དྲངས་ནས། མིའི་སྒྲ་གང་
ན་གྲོག་པ་དེ་ལོགས་སུ་སོང་སྟེ། སྨྲེ་སྔགས་འདོན་པའི་ཚིག་དང་མི་འགལ་ཞིང་མྱ་
ངན་ བྱེད་ པའི་ ཚིག་ གིས་ ངུ་ བའི་ སྒྲ་ ཉན་ ཅིང་ སྙིང་ རྗེས་ སེམས་ བསྐུལ་ ནས།
སེམས་དཔའ་ཆེན་པོ་དེ་དེར་རིངས་པར་སོང་སྟེ་ནགས་ཚལ་སྟུག་པོ་དེ་ནས་བྱུང་བ་
229



དང་། ས་ཕྱོགས་དེ་ན་ཤིང་དང་ཚང་ཚིང་མེད་པས་རྒྱང་རིང་པོར་བལྟས་པ་ན།
མི་བདུན་བརྒྱ་ཙམ་ཞིག་བཀྲེས་པ་དང་། སྐོམ་པ་དང༌། ངལ་བས་ཉེན་པ་དག་
ནགས་ཚལ་དེ་ལོགས་སུ་འོང་བ་མཐོང་ངོ་། ། མི་དེ་དག་གིས་ཀྱང་སེམས་དཔའ་
ཆེན་པོ་དེ་དག་གངས་རིའི་རྩེ་མོ་འགྲོ་ཤེས་པའམ། ༧ སྟོན་ཀའི་སྤྲིན་ནམ། 12 ན་
བུན་གྱི་ཚོགས་རླུང་གིས་བསྐྱོད་པ་བཞིན་ཚུར་འོང་བ་མཐོང་ངོ༌། །མཐོང་ནས་ཀྱང་
སྐྲག་ཅིང་མི་དགའ་སྟེ། ད་ནི་བདག་ཅག་རྣམས་བསད་དོ་སྙམ་ནས་ཡིད་སྐྲག་
པར་གྱུར་ཀྱང་བཀྲེས་པ་དང༌། སྐོམ་པ་དང་། ངལ་བས་སྐྱིད་ལུག་པས་ཕྱིར་
འབྲོས་མ་ནུས་སོ། ། དེ་དག་རབ་ཏུ་འཇིགས་གྱུར་ཀྱང་། །བཀྲེས་སྐོམ་ངལ་བས་
ཉམས་སྨད་ཅིང་། །མི་དགའ་འཇིགས་པས་སྤ་གུམ་པས། ། འབྲོས་པ་རྩོལ་ནི་མ་
ནུས་སོ། །དེ་ནས་བྱང་ཆུབ་སེམས་པས་དེ་དག་སྐྲག་པར་རིག་ནས། ང་ལེས་ཁྱོད་
རྣམས་ལ་འཇིགས་པ་མི་འབྱུང་གི །མ་འཇིགས་ཤིག་མ་འཇིགས་ཤིག་ཅེས་གླང་
པོ་ ཆེ་ སྣ་ མདོག་ ཅུང་ ཟད་ དམར་ ཞིང་ སྣུམ་ པ་ བསྒྲེངས་པས་ དབུགས་ བྱུང་ སྟེ།
དྲུང་དུ་ཕྱིན་ནས་སྙིང་རྗེ་བ་བཞིན་དུ་དྲིས་པ། ཁྱེད་ཅག་སུ་ཡིན་ཅི་ཡི་ཕྱིར། །
འདི་ལྟར་གྱུར་ཅིང་འདི་ན་འཁོད། ། རྡུལ་དང་ཉི་མའི་འོད་ཟེར་གྱིས། །ཁ་དོག་
ཉམས་ཞིང་རིད་པར་གྱུར། །མྱ་ངན་གདུངས་ཕོངས་ཁྱོད་སུ་ཡིན། །ཁྱེད་ཅག་གང་
ནས་འདིར་ལྷགས་གྱུར། ། དེ་ནས་མི་དེ་དག་མིའི་སྐད་དུ་སྨྲ་ཞིང་མི་འཇིགས་པ་
སྦྱིན་པར་ཁས་ལེན་པས་དགའ་བར་བྱེད་པ་དེས་སེམས་བརྟས་པར་གྱུར་ཏེ་དེ་ལ་
ཕྱག་འཚལ་ནས་སྨྲས་པ། གླང་ཆེན་རྒྱལ་པོ་བདག་ཅག་ནི། ། རྒྱལ་པོ་ཁྲོས་པའི་
རླུང་ལངས་པས། །གཉེན་བཤེས་མྱ་ངན་གདུངས་བཞིན་དུ། །འདིར་ནི་བསྐྲད་དེ་
བཏང་བ་ལ། ། གཉེན་བཤེས་པས་ཀྱང་ལྷག་གྱུར་པ། །ཁྱོད་ཀྱིས་ བདག་ ཅག་་་་
གཟིགས་པས་ན། །བདག་ཅག་སྐལ་བ་ལྷག་མ་མཆིས། །ལྷ་དཔལ་མངོན་དུ་གྱུར་
པར་ངེས།། ཁྱེད་ཀྱི་སྤྱན་སྔར་བབ་པས་ན། ། ཕོངས་པ་འདི་ལས་ཐར་བ་དང་
འགྱུར། །རྨི་ལམ་དུ་ཡང་ཁྱོད་མཐོང་ན། །ཕོངས་ལས་མི་ཐར་སུ་ཞིག་མཆིས། །དེ་
ནས་གླང་པོ་ཆེ་དེས་མི་དེ་རྣམས་ལ་འདི་ན་ཁྱེད་ཅག་དུ་ཙམ་ཡོད་ཅེས་དྲིས་པ་དང་།
230



མི་དེ་རྣམས་ཀྱིས་སྨྲས་པ། ཡིད་འོང་སྐུ་ལྡན་བདག་ཅག་སྟོང་ཙམ་ཞིག། ༧ ས་ཡི་
བདག་པོས་འདིར་ནི་སྤྲུགས་པ་ལ། །དེ་ལས་ཕལ་ཆེར་སྡུག་བསྔལ་མ་མྱོང་བས། །
བཀྲེས་དང་སྐོམ་པས་གདུངས་ནས་གུམ་པར་གྱུར། ། གླང་ཆེན་གཙོ་བོ་བདག་ཅག་
འདི་ན་ནི། །མི་ཡི་ལྷག་མ་བདུན་བརྒྱ་ཙམ་ཞིག་མཆིས། །འཆི་བདག་ཁ་ཡི་ནང་དུ་
མཆིས་པ་ལས། །ཁྱོད་ནི་དབུགས་འབྱིན་ལུས་དང་འདྲ་བར་གཤེགས། ། དེ་སྐད་
ཐོས་ནས་སེམས་དཔའ་ཆེན་པོ་དེ་སྙིང་རྗེ་ལ་གོམས་པས་མྱ་ངན་བྱེད་ཅིང་མཆི་མ་
ཕྱུང་སྟེ། དེ་དག་ལ་འདི་སྐད་སྨྲས་སོ། །ཀྱེ་མ་ཧོ་ཁྱེད་ཅག་ཉོན་མོངས་ངོ་མཚར་
བྱས་ཀྱིས་མེད། ། སྙིང་རྗེ་མེད་ཅིང་ཀྱི་ཧུད་འཛེམ་པ་མེད། ། རྒྱལ་པོའི་བློ་ནི་ཕྱེ་ཚེ་མི་
སེམས་ཤིང་། ། རྒྱལ་པོའི་དཔལ་ཡང་གློག་ལྟར་མི་བརྟན་ཞིང་། །བདག་ལ་ཕན་
སེམས་མེད་པས་དབང་པོ་འཕྲོག །འཆི་བདག་དེའུ་ རེ་འོང་བ་དེ་མི་སེམས།
སྡིག་པའི་ མཐའ་ ཡང་རིང་བར་མ་ཐོས་སམ། ། རྣམ་རྟོག་ཞེན་པས་ཚིག་གིས་་
གདམས་སུ་མེད། །རྒྱལ་པོ་ཉོན་མོངས་རབ་ཏུ་མགོན་མེད་གྱུར། །ནད་ཀྱི་གཞིར་
གྱུར་ཆུད་ཟ་བའི། །འདི་ལྟར་ལུས་འདི་གཅིག་པུའི་ཕྱིར། སེམས་ཅན་རྣམས་ལ་
སྙིང་མི་བརྩེ།. །ཀྱི་ཧུད་གཏི་མུག་འདི་ཅི་རུང་། །དེ་ནས་གླང་པོ་ཆེའི་བདག་པོ་དེས་
མི་དེ་རྣམས་སྙིང་རྗེ་ཞིང་བྱམས་པའི་སེམས་ཀྱིས་བསམས་པ། » འདི་རྣམས་འདི་
ལྟར་བཀྲེས་པ་དང་སྐོམ་པ་དང་ངལ་བས་ཉམ་ཐག་པར་ནི་གྱུར། ལུས་ནི་རིད་
ཅིང་ཉམ་ཆུང་བས། མྱ་ངམ་གྱི་དགོན་པ་དཔག་ཚད་དུ་མ་ཡོད་པ་ཆུ་མེད་ཅིང་
གྲིབ་མ་མེད་པ་འདི་ལས་ལམ་བརྒྱགས་ཀྱང་མེད་པར་ཅི་ལྟར་ ཐར་བར་འགྱུར།
གླང་པོ་ཆེའི་ནགས་ཚལ་ན་ཡང་འདི་རྣམས་ཉིན་གཅིག་ཙམ་ཉོན་མ་མོངས་པར་
གནས་སུ་རུང་བ་ཡོང་ཅི་ཡང་མེད་ན་ཅི་ལྟར་བྱ། ངའི་ཤས་འདི་རྣམས་ཀྱི་ལམ་
བརྒྱགས་ བྱས་ ཏེ། 1:ངའི་ རྒྱུ་མས་ ཀྱང༌ རྒྱལ་ པ་ བཞིན་ དུ་ ཆུ་ སྣོད་ བྱས་ ནས།
གདོད་མྱ་ངམ་གྱི་དགོན་པ་འདི་ལས་ཐར་བར་འགྱུར་གྱིས། ཐབས་གཞན་ནི་
མེད་དོ་སྙམ་ནས། : དེ་བས་ནད་མང་བརྒྱ་ཡི་གནས། །ལུས་འདི་སྡུག་བསྔལ་ཉམ་
ཐག་པ། །འདི་རྣམས་ཕོངས་ལས་བསྒྲལ་བ་ཡི། །གཟིངས་སུ་གྱུར་པ་བདག་གིས་
231



བྱ། །མི་ཡི་ལུས་སུ་སྐྱེས་པ་ཡིས། །མཐོ་རིས་ཐར་པའི་བདེ་བ་ཐོབ། །འདི་དག་དེ་
ལྟར་གྱུར་པ་ལ། ། ཕན་འདོགས་ནུས་པའང་ཤིན་ཏུ་དཀོན། །བདག་གི་སྤྱོད་ཡུལ་
གནས་སུ་ལྷགས་པར་གྱུར། །འདི་འདྲའི་མགྲོན་ཀྱང་བསོད་ནམས་བྱས་པས་་་
ཐོབ། །གཉེན་དང་བྲལ་བས་ཕོངས་ཤིང་ཉམ་ཐག་གྱུར། །དེ་བས་བདག་གིས་ལྷག་
པར་བསྐྱབ་པར་རིགས། །ལུས་ཞེས་བྱ་བ་འདི་ནི་དོན་མེད་མང༌། །ཡུན་རིང་བར་
དུ་སྡུག་བསྔལ་མང་བའི་གནས།། རྟག་ཏུ་ན་བས་ཉོན་མོངས་མང་པོའི་གཞི། །
གཞན་གྱི་དོན་དུ་ཕན་ན་སྤྱད་པར་རིགས། །དེ་ནས་དེ་དག་ལས་ཁ་ཅིག་ནི་བཀྲེས་
པ་དང་སྐོམ་པ་དང༌། ། ངལ་བ་དང་ཚ་བའི་སྡུག་བསྔལ་གྱིས་ལུས་ཉམ་ཐག་ནས་
ཐལ་མོ་སྦྱར་ཏེ། མིག་མཆི་མས་གང་བཞིན་དུ་ཕྱག་འཚལ་ཞིང་ཕོངས་ནས་ལག་
བརྡས་ཆུ་བསླང་བ་ནི། བདག་ཅག་མགོན་མེད་ཁྱོད་མགོན་ལགས། ། ཁྱོད་ནི་
བདག་ཅག་སྐྱབས་དང་རྟེན། ། སྐལ་བ་ཆེན་པོ་ཅི་རིགས་པར། ། བདག་ཅག་རབ་
ཏུ་བསྐྱབ་པར་རིགས། །ཞེས་ཁ་ཅིག་དེ་ལ་སྙིང་རྗེ་རྗེ་སྐད་དུ་སྨྲས་སོ། ། གཞན་དག་
ནི་སེམས་རབ་ཏུ་བརྟན་པས་ཆུ་གང་ན་ཡོད་པའི་ས་ཕྱོགས་དང་། མྱ་ངམ་དགོན་
པ་བགྲོད་དཀའ་བ་བརྒལ་བའི་ལམ་དྲིས་ཏེ། མཚོའི་གནས་སམ་ཆུ་བསིལ་ཀླུང་
ཡང་རུང་། །གཡའ་ཆབ་བསིལ་མ་གང་ན་ཡོད་ཀྱང་རུང་། ། གྲིབ་ཤིང་ཟླུམ་པོའམ་
བསིལ་ལ་སྔོན་པོའང་རུང་། ། གླང་ཆེན་བདག་པོ་བདག་ལ་བསྟན་དུ་གསོལ། །
དགོན་པ་འདི་ལས་གང་དག་ན། །ཐན་བར་ནུས་པར་འགྱུར་བ་དེ། ། ཐུགས་ནི་
བརྩེ་བར་མཛད་ནས་སུ། །ཕྱོགས་དེ་བསྟན་ན་རབ་ཏུ་ལེགས། ། མྱ་ངམ་དགོན་ན་
ཡུན་རིང་དུ། །བདག་ཅག་འཁྱམས་ཤིང་མཆིས་པ་ལ། །མཛད་པོ་ཁྱོད་ཀྱིས་བསྒྲལ་
བར་གསོལ། ། ཞེས་སྨྲས་པ་དང༌། དེ་ནས་བདག་ཉིད་ཆེན་པོ་དེས། དེ་དག་
གིས་སྙིང་རྗེ་ཛེ་སྐད་དུ་གསོལ་བ་བཏབ་པ་དེ་དག་གིས་སེམས་རབ་ཏུ་བརླན་པར་
གྱུར་ནས། མྱ་ངམ་དགོན་པ་དེ་ལས་ཐར་བར་འགྱུར་བའི་རི་ཞིག་ཡོད་པ་དེ།
དེ་དག་ལ་བསྟན་པའི་ཕྱིར། གླང་པོ་ཆེའི་སྣ་སྦྲུལ་ཆེན་པོའི་མགོ་བོའི་གདེངས་ཀ་
འདྲ་བ་བརྐྱང་སྟེ་སྨྲས་པ། རི་འདིའི་དྲུང་ན་མཚོ་ཆེན་པོ་མེ་ཏོག་པདྨ་དང་ཨུཏྤ་
232



ལས་བརྒྱན་པ། ཆུ་གཙང་མས་གང་བ་ཞིག་ཡོད་དེ། དེ་བས་ན་ལམ་འདི་ནས་
སོང་ལ། དེར་ཡང་ཚོ་བ་སྐོམ་པ་ངོམས་ཤིང་ངལ་སོས་པར་གྱིས་ལ། དེ་དང་མི་
རིང་བ་ཞིག་ན་རེ་དེའི་ཁ་ནས་ལྷུང་བའི་གླང་པོ་ཆེའི་རོ་ཞིག་ཡོད་ཀྱིས། དེའི་ཤེས་
ལམ་བརྒྱུགས་གྱིས་ལ། དེའི་རྒྱུ་མས་རྐྱལ་པ་བཞིན་དུ་ཆུ་སྣོད་བྱས་ཏེ་ཆུ་ལོང་ལ།
ས་ཕྱོགས་འདི་ནས་དེངས་ཤིག་དང༌། མྱ་ངམ་དགོན་པ་འདི་ལས་ཐར་བར་
འགྱུར་གྱིས་ཁྱེད་རྣམས་ལམ་འདི་ནས་ཕར་དེངས་ཤིག་ཅེས་སྨྲས་ནས། །བདག་
ཉིད་ཆེན་པོ་དེས་མི་དེ་རྣམས་དབུགས་ཕྱུང་སྟེ། དེ་ནས་གྱེས་ཏེ་ལམ་གཞན་ཞིག་
ནས་སོང་སྟེ། རི་དེའི་ཁར་འཛེག་ནས། སྐྱེ་བོ་རྣམས་བསྒྲལ་བའི་ཕྱིར། དེ་
ནས་རང་གི་ལུས་བོར་བ་ན། སྨོན་ལམ་འདི་ལྟར་བཏབ་པར་ངེས་སོ། ། བདག་
གིས་འདི་བྱས་བདེ་འགྲོ་ཐོབ་ཕྱིར་མིན། ། མི་དབང་རྒྱལ་སྲིད་གདུགས་གཅིག་ས་
དཔལ་ཕྱིར་མིན། ། མཐོ་རིས་བདེ་མཆོག་མྱོང་བའི་ཕྱིར་མ་ཡིན། ། ཚངས་པའི་
དཔལ་དང་ཐར་པའི་བདེ་ཕྱིར་མིན། ། མྱ་ངམ་དགོན་པར་འཁྱམས་ པའི་སྐྱེ་བོ་
འདི། ། བདག་གིས་བསྒྲལ་བའི་བསོད་ནམས་ཡོད་ན་ནི། ། དེ་ཡིས་འཁོར་བའི་
དགོན་པར་འཁྱམས་པ་ཡི། །འཇིག་རྟེན་རྣམས་ནི་སྒྲོལ་བར་ནུས་པར་ཤོག།
བདག་ཉིད་ཆེན་པོ་དེས་དེ་ལྟར་ངེས་པར་བྱས་ནས་རབ་ཏུ་དགའ་བའི་ཤུགས་ཀྱིས་
རང་གི་ལུས་གཡང་ས་ན་ལྷུང་སྟེ། ཞིག་ནས་འཆི་བའི་སྡུག་བསྔལ་ལ་མི་ལྟ་བར་རི་
དེའི་ཁ་ནས་རང་གི་ལུས་ས་ཕྱོགས་དེར་བོར་རོ། །དེ་ནས་དེ་ལྷུང་སྟོན་ཀའི་སྤྲིན་
བཞིན་མཛེས་པར་གྱུར། ། ཟླ་བའི་དཀྱིལ་འཁོར་ནུབ་ཀྱི་རི་ཁར་ནུབ་པ་བཞིན། །
ཁྱུང་གི་འདབ་མ་བསྐྱོད་པའི་རླུང་གིས་བསྐྱོད་པ་ཡིས། ། གངས་རི་རྩེ་མོས་ སྟོད་
གཡོགས་ལྷུང་བར་གྱུར་པ་བཞིན། །དེ་ནས་ས་དང་རི་རྣམས་གཡོས་པར་གྱུར། །
བདག་པོར་བསྙེམས་པའི་བདུད་ཀྱི་སེམས་ཀྱང་འདིར། །གནམ་གྲུམ་སྒྲ་བཞིན་ས་
ལ་ལྷུང་བར་གྱུར། །ནགས་ཚལ་འཁྲི་ཤིང་ལྷ་རྣམས་འདུད་པར་གྱུར། །ནགས་ཚལ་
དེ་ན་གནས་པའི་ལྷ་རྣམས་ནི། །དེ་ཚེ་ངེས་པར་ཡ་མཚན་སྐྱེས་པར་གྱུར། །རབ་ཏུ་
དགའ་ནས་སྤུ་ལངས་ནམ་མཁའ་ལ། །ལག་པ་བསྒྲེངས་ནས་མཛུབ་མོས་བསྟན་
233



པར་གྱུར། །ཁ་ཅིག་ཙན་དན་ཕྱེ་མས་བསྒོས་པ་ཡི། །མེ་ཏོག་དྲི་ཞིམ་རྣམས་ཀྱིས་
རྟག་ཏུ་འཐོར། །ལ་ལ་མ་བཏགས་སྟོད་གཡོགས་གསེར་གྱིས་བརྒྱན། །རྒྱུན་རྣམས་
ཀྱིས་ནི་དེ་ལ་མཆོད་པར་བྱེད། །དེ་བཞིན་གཞན་དག་དད་པས་བསྟོད་པ་དང༌། ༈
ཐལ་མོ་སྦྱར་བ་པདྨ་ཁ་འབུས་འདྲ། ། ཅོད་པན་མཛེས་ལྡན་སྤྱི་བོས་བཏུད་པ་
ཡིས། །དེ་ལ་ཕྱག་འཚལ་མཆོད་པ་བྱེད་པར་གྱུར། །ཁ་ཅིག་མཚོ་རླབས་འཁྲུགས་
པར་བྱེད་པའི་རླུང༌། །མེ་ཏོག་དྲི་ཞིམ་ངད་དང་ལྡན་པ་ཡིས། །དེ་ལ་བསིལ་གཡབ་
བྱེད་ཅིང་གཞན་དག་ནི། །སྤྲིན་གྱི་བླ་རེ་སྟུག་པོ་འདྲ་བར་བྱེད། །ལ་ལ་དད་པས་དེ་
ལ་མཆོད་པའི་ཕྱིར། ། ལྷ་ཡི་རྔ་སྒྲས་ནམ་མཁའ་དགོད་པར་བྱེད། །གཞན་དག་
དེར་ནི་ལྗོན་ཤིང་མེ་ཏོག་དང་། །འབྲས་བུ་ལོ་མར་ལྡན་པས་བརྒྱན་པར་བྱེད། །
ཕྱོགས་རྣམས་སྟོན་ཀའི་མདངས་བཟང་མཛེས་པར་གྱུར། །ཉི་མའི་ཟེར་ཡང་སྔོན་
པོས་གསལ་བ་འདྲ། ། རྒྱ་མཚོ་དེ་ཡང་དྭངས་ལ་རླབས་བསྐྱོད་ནས། །དགའ་བས་
དེ་ཡི་དྲུང་དུ་འོངས་པ་འདྲ། །དེ་ནས་མི་དེ་དག་མཐར་གྱིས་སོང་སོང་བ་ལས་མཚོ་
དེའི་དྲུང་དུ་ཕྱིན་ནས་དེར་ཚ་བ་དང་། །སྐོམ་པ་དང༌། :|: ངལ་བ་ཞི་བར་གྱུར་པ་
དང༌། བདག་ཉིད་ཆེན་པོ་དེས་ཇི་སྐད་བསྟན་པ་བཞིན་དུ། དེ་དང་མི་རིང་བ་
ཞིག་ན་གླང་པོ་ཆེ་ཞིག་ཤི་ནས་རིང་པོར་མ་ལོན་པའི་རོ་ཞིག་འདུག་པ་མཐོང་ངོ་། །
དེ་དག་གིས་བསམས་པ། ཨེ་མ་ཧོ་གླང་པོ་ཆེ་འདི། གླང་པོ་ཆེའི་བདག་པོ་དེ་
ཡང་རེ་འདྲ་བ་ཞིག་གོ །འདི་ནི་གླང་ཆེན་མཆོག་དེའི་སྤུན་ཞིག་གམ། ། གཉེན་
ཞིག་ཡིན་ནམ་ ཡང་ན་བུ་ཡིན་ནོ། ། འདི་ལྟར། ཕྱི་མར་ལྷགས་ཀྱང་འདི་ཡི་ས་
གཟུགས། ། གངས་རི་དཀར་པོ་འདྲ་བར་སྣང༌། ། མེ་ཏོག་ཀུ་མུད་ སྤུངས་ལྟར་་་
མཛེས། ། ཟླ་བའི་འོད་ཟེར་སྤུངས་པ་བཞིན། ། འདི་ནི་དེ་ཡི་གཟུགས་བརྙན་་་་
ཞིག །མེ་ལོང་ནང་ན་འདུག་པ་འདྲ། །དེ་ནས་མི་དེ་དག་གི་ནང་ནས་རབ་ཏུ་
མཛངས་པ་ཁ་ཅིག་གིས་བརྟགས་ནས་བསམས་པ། འདི་ནི་ཕྱོགས་ཀྱི་གླང་པོའི་
གཟུགས་མཆོག་དང་འདྲ་བའི་གླང་པོ་ཆེ་དེ་ཉིད་ཡིན་གོར་མ་ཆག་སྟེ། བདག་
ཅག་གཉེན་བཤེས་མེད་པ་ཕོངས་ཤིང་ཉམ་ཐག་པ་རྣམས་བསྒྲལ་བའི་ཕྱིར་རི་་་
234



འདིའི་ཁ་ནས་ལུས་བོར་བ་སྙམ། | གནམ་གྲུམ་སྒྲ་སྐད་གང་གྲག་དང༌། །ས་ཡང་
གཡོས་བཞིན་དུ་གྱུར་པ། །བདག་ཅག་རྣམས་ཀྱིས་ཐོས་པ་སྟེ། ། ངེས་པར་འདི་
ཉིད་ལྷུང་བ་ཡིན། །ལུས་འདི་པདྨའི་རྩ་བ་དཀར་པོ་དེ་ཉིད་འདྲ། ། ཟླ་བའི་འོད་
ལྟར་ལུས་ཀྱི་སྤྱི་དཀར་ཐིག་ལེ་མཛེས། །སེན་མོ་རུས་སྦལ་དབྱིབས་འདྲ་དཀར་ཞིང་
རྐང་ལག་དཀར། །རྒྱབ་བཤུལ་གཞུ་ལྟར་སྒྱུ་ཞིང་མཛེས་པ་དེ་ཉིད་ཡིན། ། མྱོས་
པའི་དབྱེས་ཅན་གདོང་དེ་དེ་ཉིད་ཡིན།། ངོ་ཕེལ་ཆེན་པོ་དྲི་ཞིམ་རབ་ཏུ་མཛེས། །
མགོ་གཙུག་མཐོ་མཛེས་ལྕགས་ཀྱུའི་རྨ་ཡང་མེད། ། མཇིང་པ་སྡུག་པོ་དེ་ཡང་འདི་
ཉིད་ཡིན། །བསྙེམས་པས་གད་པ་བསྙོགས་པའི་མཚན་མ་ཅན། ། མཆེ་བ་མདོག་
དཀར་དེ་གཉིས་འདི་ཉིད་ཡིན། །གང་གིས་བདག་ཅག་ལམ་འདི་བསྟན་པ་ཡང༌།།
སོར་མོ་རིང་བའི་སྣ་ལག་འདི་ཉིད་ཡིན། །ཀྱེ་མའོ་འདི་ནི་ངོ་མཚར་རྨད་དུ་ཆེ། །
བདག་ ཅག་རྣམས་ཀྱི་ཆོ་རིགས་ ངང་ཚུལ་དང༌། ། དད་པ་ ཅི་འདྲ་སྔོན་ཆད་མ་་
མཐོང་བར། ། སྐལ་ཉམས་ངེད་ལའང་འདི་ལྟར་སེམས་བྱམས་ན། །གཉེན་བཤེས་
རྣམས་ལ་འདི་ནི་ཅི་འདྲ་ཞིག །སྐལ་བ་ཆེན་པོ་དེ་ལ་རྣམ་པ་ཐམས་ཅད་དུ་ཕྱག་
འཚལ་ལོ། ། ཕོངས་ཤིང་ཉམ་ ཐོག་འཇིགས་ལ་མྱ་ ངན་ གདུངས། །བདག་ ཅག་་
རྣམས་ལ་འདི་ལྟར་ཕན་འདོགས་པ། ། གླང་པོ་ལྟར་སྣང་འདི་ནི་སུ་ཞིག་ཡིན། ། ཡ་
རབས་སྤྱོད་ཚུལ་མ་ཉམས་གསལ་བར་བྱེད། ། སྤྱོད་བཟང་འདི་འདྲ་གང་དུ་བསླབ་
ཞིག་གུ །བླ་མ་གང་ལ་ གནས་ནས་བསྙེན་བཀུར་བྱས། ། ཡོན་ཏན་མེད་པར་
གཟུགས་བཟང་མི་འགྱུར་ཞིང་། ། སྐྱེ་བོ་སྨྲ་བ་དེ་ནི་འདི་ལས་སྔོན། །ཨེ་མ་ཧོ་རང་
བཞིན་འཕགས་པ་ཕུན་སུམ་ཚོགས། །དོན་བཞིན་བསྒྲུབ་པ་འདི་ཡིས་བསྟན་པར་
གྱུར། །འདི་ནི་ ཤི་བར་གྱུར་ཀྱང་བདག་མགུ་བས། ། གངས་རི་འདྲ་བའི་ལུས་་་
མཛེས་རྒོད་པ་བཞིན། །དེ་བས་ན་དེ་ནི་འདི་ལྟར་སུ་ཞིག་གཉེན་བཤེས་བྱམས་པ་
བས་ ཀྱང་ ལྷག་ པར་ བྱམས་ པ་ ཕན་ འདོགས་ པ་ བདག་ ཅག་ ལ་ ཕན་ པའི་ ཕྱིར།
རང་གི་སྲོག་སྩལ་ཏེ། རབ་ཏུ་ལེགས་པར་བྱེད་བྱེད་པ་འདིའི་ ཤ་ཟ་སུས་ཕོད།
བདག་ཅག་གིས་འདི་ལ་མཆོད་པ་བྱེད་ཅིང་མེར་བསྲེག་པའི་ཞལ་ཏེ་བྱས་ལ་དྲིན་
235



ལན་བླན་པ་རིགས་སོ་སྙམ་ནས། མི་དེ་རྣམས་ཉེ་དུ་ཤི་བ་བཞིན་དུ་སེམས་མྱ་ངན་
གྱིས་ གདུངས་ ཏེ། མིག་ནི་མཆི་ མས་ གང་ སྐད་ནི་ འཛེར་ བ་ ལ་ བལྟས་ ནས།
སེམས་བརྟན་པོ་ཁ་ཅིག་གིས་དོན་ལ་བརྟགས་ཏེ་སྨྲས་པ། དེ་ལྟར་བྱས་པས་གླང་
པོ་ཆེ་མཆོག་འདི་ལ་བདག་ཅག་གིས་མཆོད་ཅིང་བཀུར་སྟི་བྱས་པར་མི་འགྱུར་གྱི།
འདིའི་བསམ་པ་རྫོགས་པར་བྱས་ནས། འདི་ལ་བདག་ཅག་གིས་མཆོད་པ་བྱས་
པར་འགྱུར་རོ་སྙམ་མོ། །བདག་ཅག་རྣམས་ནི་བསྒྲལ་བའི་ཕྱིར། །སྔོན་ཆད་མ་
འདྲིས་གཉེན་འདི་ཡིས། རབ་ཏུ་ཕངས་པའི་ལུས་བཏང་ནས། །རབ་ཏུ་གཅེས་
པའི་མགྲོན་བྱས་པས། །དེ་བས་དེ་ཡི་བསམ་རྫོགས་པར། །བདག་ཅག་རྣམས་ཀྱིས་
བྱ་བར་རིགས། ། གཞན་དུ་བྱས་ན་འདི་ལྟ་བུ། ། འདི་ཡིས་བྱས་ པ་ དོན་མེད་
འགྱུར། །དེ་ཡིས་བྱམས་ཏེ་ཅི་བདོག་པ། ། ཐམས་ཅད་མགྲོན་དུ་བྱས་པ་འདི། །
བདག་ཅག་རྣམས་ཀྱིས་མ་བླངས་ན། །དེ་ལ་ཅི་ཞིག་བཀུར་སྟི་བྱེད། །དེ་བས་དེ་ལ་
བླ་མ་བཞིན། །ཚིག་ནི་མཉན་པར་བྱས་ནས་སུ། ། བཀུར་སྟི་ཆེན་པོ་བྱ་བར་་་་
རིགས། །བདག་ཅག་རྣམས་ལའང་ཕན་པར་འགྱུར། ། སྡུག་བསྔལ་འདི་ལས་ཐར་
ནས་ཚོགས་པའམ། ། སོ་སོ་ནས་ནི་གླང་པོ་མཆོག་འདི་ལ། །བཤེས་གཉེན་འདས་
པ་དག་ལ་མཆོད་པ་བཞིན། །བྱ་བ་ཐམས་ཅད་བདག་ཅག་རྣམས་ཀྱིས་བྱ། ། དེ་
ནས་མི་དེ་རྣམས་མྱ་ངམ་དགོན་པ་དེ་ནས་ཐར་པར་བྱ་བའི་ཕྱིར་གླང་པོ་ཆེའི་བདག་
པོ་དེའི་བསམ་པ་ཡང་དྲན་པར་བྱས་ཏེ། དེའི་ཚིག་མཉན་ནས་སེམས་དཔའ་
ཆེན་པོ་དེའི་ཤ་རྣམས་ཀྱང་བློང༌། དེའི་རྒྱུ་མ་རྣམས་ཀྱིས་ཀྱང་རྐྱལ་པ་བཞིན་དུ་ཆུ་
སྣོད་བྱས་ནས་ཆུ་ཡང་བླངས་ཏེ་དེས་བསྟན་པའི་ས་ཕྱོགས་དེ་ནས་སོང་སྟེ། མྱ་
ངམ་དགོན་པ་དེ་ནས་ཐར་ཏེ་དོང་ངོ་། །དེ་ལྟ་བས་ན་དགེ་བ་རྣམས་ནི་ཕྱིས་གཞན་
ལ་ཕན་པར་འགྱུར་ན། 1:|: སྡུག་བསྔལ་ཡང་ཁེ་རྙེད་པ་དང་འདྲ་བར་སེམས་སོ་ཞེས་
སྐྱེ་བོ་དགེ་བ་རྣམས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། །དེ་བཞིན་
གཤེགས་པའི་ཡོན་ཏན་བསྔགས་པ་དང་རིམ་གྲོ་བསྐྱེད་དེ་དམ་པའི་ཆོས་མཉན་པ་
དང་། དེ་ལྟར་རང་བཞིན་བཟང་པོ་ལ་གོམས་པར་བྱས་ནས། ཚེ་རབས་་་
236



གཞན་ལ་ཡང་རྗེས་སུ་འབྲང་བར་འགྱུར་རོ་ཞེས་རང་བཞིན་བཟང་པོ་བསྒྲུབ་པའི་
ཡོན་ཏན་བསྔགས་པ་ལ་ཡང་བརྗོད་པར་བྱའོ། །ནོར་གཏོང་བ་ལ་གོམས་པར་བྱས་
ན་བདག་གི་ལུས་ལ་ཕོངས་པ་མེད་པ་ཡང་ཐགས་ཐོགས་མེད་པར་གཏོང་ངོ་ཞེས་
གཏོང་བ་ལ་གོམས་པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། ། བཅོམ་
ལྡན་འདས་ཡོངས་སུ་མྱ་ངན་ལས་འདས་ནས་ལྷའི་མེ་ཏོག་དང་སིལ་སྙན་ལ་སོགས་
པས་མཆོད་པའི་ཚེ། བཅོམ་ལྡན་འདས་ཀྱིས་གང་འདི་སྐད་དུ་ཀུན་དགའ་བོ་དེ་
ཙམ་གྱིས་ནི། དེ་བཞིན་གཤེགས་པ་ལ་བཀུར་སྟི་བྱས་པར་མི་ཆུད་ དོ་ཞེས་་་་་
གསུངས་པ་དེ་ཡང་འདི་ལྟར་བསྟན་པར་བྱ་སྟེ། དེ་ལྟར་བསམ་པ་རྫོགས་པར་
བྱས་ན་མཆོད་པ་བྱས་པར་འགྱུར་གྱི། སྤོས་དང་ཕྲེང་བ་ལ་སོགས་པ་ཕུལ་བས་
མཆོད་པ་བྱས་པར་མི་འགྱུར་རོ་ཞེས་བསྟན་པར་བྱའོ། ། གླང་པོ་ཆེར་སྐྱེས་པའི་
རབས་ཏེ་སུམ་ཅུ་པའོ། ། སྡོམ་ལ། བྱང་ཆུབ་ངང་ པ་བྱང་ཆུབ་ཆེ། ། སྤྲེའུ་རི་
དྭགས་ཤ་ར་བྷ། ། རུ་རུ་སྤྲེའུ་རྒྱལ་བཟོད་པར་སྨྲ། །ཚངས་དང་གླང་ཆེན་དེ་དང་
བཅུ། །བཅུ་ཚན་གསུམ་པའོ། ། ། །
སོ་གཅིག་པ། ཟླ་བར་སྐྱེས་པའི་རབས།
( 1:|::༡
ལ ས་བ་འདབས།
$) ༈ སྐྱེ་བོ་དམ་པ་རྣམས་དང་འཕྲད་ན་ཇི་ལྟར་འཕྲད་ཀྱང་རུང་སྟེ། ལེགས་
པར་འགྱུར་བའི་ཕྱིར། ལེགས་པར་འདོད་པ་རྣམས་ཀྱིས་སྐྱེ་བོ་དམ་པ་རྣམས་ལ་
བརྟེན་པར་བྱའོ། །དེ་ཡང་འདི་ལྟར་བཅོམ་ལྡན་འདས་ནི་བྱང་ཆུབ་སེམས་པར་
གྱུར་པའི་ཚེ། ཀུ་རུའི་རྒྱུད་རབ་ཏུ་གྲགས་པའི་རིགས་དང་ལྡན། ཡོན་ཏན་
ཡོངས་ སུ་འཛིན་པར་བྱེད་ པས་ འབངས་རྣམས་ནི་རང་བཞིན་གྱིས་ གློ་བ་ཉེ་བ།
གཟི་བྱིན་ཆེ་བས་རྒྱལ་ཕྲན་དྲེགས་པ་རྣམས་ནི་ཕྱག་འཚལ་བར་གྱུར་པ། རྒྱལ་
པོའི་རིགས་དཔལ་དང་ལྡན་པ་ཞིག་ཏུ་སྐྱེས་པར་གྱུར་ཏོ་ཞེས་གྲགས་སོ། །ཟླ་བ་
དང་འདྲ་བར་མཐོང་ནས་དགའ་བ་ཡོན་ཏན་གྱི་འོད་ཟེར་བརྒྱ་དང་ལྡན་པའི་བུ་དེ་
ཕ་མས་མིང་ཡང་ཟླ་བ་ཞེས་བཏགས་སོ། །དེ་ཟླ་བ་ཡར་གྱི་ངོ་བཞིན་དུ་ཉིན་རེ་ཞིང་
237



གཟི་བྱིན་ཇེ་ཆེར་གྱུར་ཏེ། རིམ་གྱིས་རིག་བྱེད་ཡན་ལག་དང་བཅས་པ། ཉེ་
བའི་རིག་བྱེད་དང་བཅས་པ་ལ་ནི་མཁས་པར་གྱུར་པ། སྒྱུ་རྩལ་ མཆོག་དང་
བཅས་པའི་སྒྱུ་རྩལ་རྣམས་ཀྱི་གོ་རིམས་ནི་ མཐོང་བར་གྱུར། འཇིག་རྟེན་པ་་་
རྣམས་ནི་རབ་ཏུ་དགའ་ཞིང་གུས་པར་བྱེད་པའི་གནས་ སུ་ གྱུར། ° ལེགས་པར་
ཕན་འདོགས་ཤིང་ཉེ་བར་བསྡུ་བ་ལ་མཁས་པ་དང་། གུས་པ་ཇེ་ཆེ་ཇེ་ཆེར་གྱུར་
པ་དང་། ཡོངས་ སུ་སྐྱོང་བ་ལ་ངེས་ པར་བྱེད་པའི་ཕྱིར། འགྲོ་བ་རྣམས་ཀྱི་
གཉེན་དང་འདྲ་བར་གྱུར་ཏོ། ། ཚུལ་ཁྲིམས་ཐོས་དང་གཏོང་དང་སྙིང་རྗེ་དུལ། །
གཟི་བྱིན་བཟོད་དང་ཤེས་རབ་བརྟན་དང་བྱམས། ། མ་དྲེགས་ངོ་ཚ་བྱིན་ཆེ་་་་
མདངས་ལྡན་གྲགས། །དེ་ལ་སྟོབས་ཆེན་སྟོབས་ཆེན་དག་པ་རྣམས། །ཡོན་ཏན་དེ་
དང་དེ་དག་ཡོད་པ་ནི། ། ལོང་ཚོར་གྱུར་པའི་རྒྱུན་གྱིས་བརྒྱན་པ་བཞིན། །རྣམ་
པར་དག་ཅིང་རྒྱ་ཆེར་ཡིད་འོང་བ། ། ཟླ་བའི་འོད་ཟེར་འདྲ་བའི་གནས་སུ་གྱུར། །
དེ་ནས་དེ་འབངས་རྣམས་སྐྱོང་ནུས་པ་དང་མ་འཇུངས་ཤིང་རང་བཞིན་བཟང་
བའི་ཕྱིར་རྒྱལ་པོས་རྒྱལ་ཚབ་ཀྱི་ལོངས་སྤྱོད་བྱེད་དུ་བཅུག་གོ། །རབ་ཏུ་མཁས་
པས་ཆོས་ལྡན་ལེགས་སྨྲ་རྣམས། །དེ་ཡི་གནང་ཆེན་བཞིན་དུ་སྡུག་པར་གྱུར། །
གང་དག་དེ་ལ་ལེགས་པར་སྨྲ་བ་དེ། ། མཆོད་པ་ཁྱད་པར་ཅན་གྱིས་བཀུར་སྟི་
བྱེད། །དེ་ནས་བདག་ཉིད་ཆེན་པོ་དེ་རེ་ཞིག་ཅིག་གྲོང་ཁྱེར་དང་ཉེ་བའི་སྐྱེད་མོས་
ཚལ་དཔྱིད་ཀྱི་ཟླ་བའི་དུས་ལ་བབ་པའི་མཐུས། ཤིང་གི་ལོ་མ་རྣམས་ནི་མཛེས་
ཤིང་འཇམ་པར་གྱུར། མེ་ཏོག་སྡུག་གུ་ཁ་འབུས་པ་རྣམས་ནི་དགོད་པ་བཞིན།
ས་གཞི་རྣམས་ནི་ནེའུ་གསིང་སྔོན་པོ་གསར་པ་རྣམས་ཀྱིས་རི་མོར་བཀྲམ་པ་བཞིན་
དུ་མཛེས་པར་བྱས། ཆུ་གཙང་མ་རྣམས་ནི་མེ་ཏོག་ པདྨ་དང༌། ཨུཏྤ་ལའི་
འདབ་མས་ཁེབས་བུང་བ་མང་པོ་རྣམས་ནི་དགའ་བའི་སྒྲ་འབྱིན། བྱ་ཀོ་ཀི་ལ་
དང༌། རྨ་བྱ་རྣམས་ནི་སྒྲ་ཆེར་འབྱིན། སེར་བུ་བསིལ་བའི་དྲི་ཞིམ་པོ་ཉམས་སུ་
བདེ་བ་དག་ནི་དལ་བུས་ལྡང་ཡིད་རབ་ཏུ་དགའ་བར་བྱེད་པ་ཞིག་ནས་དམག་གི་
དཔུང་རབ་ཏུ་མི་མང་བ་ཞིག་གིས་ཡོངས་སུ་བསྐོར་ཏེ། རྩེ་བའི་ཕྱིར་རྒྱུ་ཞིང་སོང་
238



སོང་བ་ལས་སྐྱེད་མོས་ཚལ་གཞན་ཞིག་ཏུ་ཕྱིན་ཏོ། ། དེ་ནི་ནགས་ཚལ་ཀོ་ཀིའི་སྒྲ་
འབྱིན་པ། །ལྡིང་ཁང་རྒྱུན་ཅན་ཡིད་འོང་སྐྱེད་མོས་ཚལ། ། ལྗོན་ཤིང་སྣ་ཚོགས་མེ་
ཏོག་གཡུར་གྱིས་དུད། །དགའ་བའི་ཚལ་ན་ལྟ་ཞིང་དགའ་དང་སྤྱོད། ། བུད་མེད་
རྣམས་ནི་གླུ་དང་རྔ་སྒྲ་སྙན་དང་འབྲེལ། །འཛིན་ལ་མཁས་པའི་ཡན་ལག་མཛེས་
པར་བསྒྱུར་བའི་གར། །བུད་མེད་བཟང་མོ་མཛེས་པ་ཆས་པ་དེ་དག་དང༌། ། སྐྱེད་
མོས་ཚལ་བཟང་དེ་ན་དེ་ནི་དགའ་བར་གནས། ། དེ་དེ་ན་འདུག་པའི་དྲུང་དུ་བྲམ་
ཟེ་ལེགས་པར་སྨྲ་བ་ལ་མཁས་པ་ཞིག་འོངས་ཏེ། ། ཞེ་ས་དང་ཕྱག་བྱས་ནས་དེའི་
གཟུགས་བཟང་པོ་ལ་ སེམས་ཆགས་བཞིན་དུ་དེར་འདུག་གོ །དེ་ནས་སེམས་
དཔའ་ཆེན་པོ་དེ་དེ་ན་ལང་ཚོ་ལ་བབ་ཅིང་བསོད་ནམས་ཕུན་སུམ་ཚོགས་པའི་མཐུ་
ལས་བྱུང་བའི་རོལ་མོ་བྱེད་པ་རྣམས་ལ་ལྟ་ཞིང་འདུག་པ་ལས་བྲམ་ཟེ་འོངས་པས་
རབ་ཏུ་དགའ་བར་ནི་གྱུར་ན། དེས་ལེགས་པར་སྨྲས་པ། ཐོས་པ་དང་དེར་
འོངས་པའི་དོན་མ་གྲུབ་པར་གློ་བུར་དུ་ཅ་ཅོ་ཆེན་པོ་ཀླུ་དང་སིལ་སྙན་གྱི་སྒྲའི་བར་
ཆད་དུ་འགྱུར་བ་རོལ་མོའི་དགའ་བ་ལ་གནོད་པ། བུད་མེད་གཞོན་ནུ་རྣམས་
འཇིགས་ཤིང་བག་འཁུམས་པར་བྱེད་པ་ཞིག་བྱུང་བ་ཐོས་ནས། ཉུག་རུམ་པ་
རྣམས་ལ་འདི་ཅི་ཡིན་རྟོགས་ཤིག་ཅེས་ཆེད་ཆེར་བསྒོས་སོ། ། དེ་ནས་དེའི་ཆབ་སྒོ་
བ་རྣམས་རྟབ་རྟབ་པོར་གྱུར་ནས། འཇིགས་ཤིང་སྐྲག་པས་ངོ་འཛུམ་གནག་སྟེ།
མྱུར་དུ་ལྷགས་ནས་གསོལ་བ།ལྷ་སུ་དཱ་སའི་བུ་རྐང་བཀྲ་མི་ཟན་པོ་དེ་མི་མང་པོ་
ཟ་བ་ལ་གོམས་པས་གཤིན་རྗེ་མངོན་སུམ་དུ་མཆིས་པ་བཞིན་དུ།། སྲིན་པོ་བས་
ཀྱང་སེམས་རྩུབ་པ། སྟོབས་དང་མཐུ་ལ་སོགས་པ་མི་ལས་ལྷག་པ། སྲིན་པོ་
བས་ཀྱང་ལྷག་པར་མི་བཟད་པ་འཇིགས་པ། མི་རྣམས་འཇིགས་པར་བགྱིད་པ་
གཟུགས་ཅན་བཞིན་དུ་འདིར་མཆིས་ཏེ། དེས་སྐྲག་ནས་ཤིང་རྟ་དང་གླང་པོ་ཆེ་
དང་རྟ་དང་དམག་མི་མང་པོའི་དཔུང་ཡང་བརྟན་པ་ཉམས་ཏེ་བྱེར་བར་གྱུར་ཅིང་
མཆིས་ན། ལྟ་དེ་ལས་ཅི་ལེགས་པར་མཛད་ཅིང་བཀའ་གྲོས་མཛད་པའི་དུས་ལ་
བབ་བོ་ཞེས་གསོལ་ཏོ། །དེ་ནས་བྱང་ཆུབ་སེམས་པས་སུ་དཱ་སའི་བུའི་ངང་ཚུལ་གྱི་
239



སྐྱོན་དང་སྤྱོད་པ་སྡེ་ནས་ཤེས་པས་སྙིང་རྗེས་དེ་གསོ་བར་བསམས་ཏེ། དེའི་ངང་
ཚུལ་ངན་པ་ཞི་བར་བྱ་བའི་མཐུ་བདག་ལ་ཡོད་པར་ཤེས་པས། སུ་དཱ་སའི་བུ་
འདིར་འོངས་སོ་ཞེས་ཟེར་བ་གཏམ་སྙན་པ་ཐོས་པ་བཞིན་དུ་དགའ་བར་གྱུར་ནས་
འདི་སྐད་སྨྲས་པར་ངེས་སོ། །མི་ཤ་འདོད་པས་རྒྱལ་སྲིད་ཉམས་པར་གྱུར། །སྨོན་
པར་གྱུར་པ་བཞིན་དུ་རང་དབང་མེད། །རང་གི་ཆོས་བཏང་བསོད་ནམས་གྲགས་
པ་ཉམས། །མྱ་ངན་བྱ་བའི་གནས་སྐབས་གནས་པ་ལ། །བདག་གིས་བརྒལ་བའི་
གོ་སྐབས་ག་ལ་ཡོད། །དེ་ལྟ་བུ་ལ་འཇིགས་སུའང་ག་ལ་རུང༌། །འདི་ནི་འཐབ་མོ་
བརྒལ་བ་མེད་པར་ཡང་། །དེ་ཡི་སྡིག་པ་སྔོན་དུ་གཞོམ་པར་བྱ། །བདག་གིས་སོང་
སྟེ་རྗེས་སུ་བཟུང་དགོས་ལ། །བདག་གི་དྲུང་དུ་ཁོ་བདག་འོངས་པ་ལ། །དེ་བས་དེ་
ལ་བདག་གིས་མགྲོན་བྱར་དགོས། །དམ་པ་རྣམས་ནི་དེ་ལྟར་མགྲོན་ཡང་བྱེད། །
དེ་ནས་དེས་ཕོ་བྲང་གི་ནང་གི་མི་རྣམས་ལ་ཁྱེད་རྣམས་ལ་ཇི་ལྟར་བསྒོས་པ་བཞིན་
དུ་ལེགས་པར་གྱིས་ཤིག་ཅེས་བསྒོས་ནས་བཙུན་མོའི་འཁོར་མི་དགའ་ཞིང་ཡིད་
བློང་པས་མིག་མཆི་མས་གང་། སྐད་འཛེར་ཞིང་སྨྲ་བའི་ཚིག་ནི་འཁྲུལ་བཞིན་དུ་
ལིམ་འགོག་པ་རྣམས་དབུགས་ཕྱུང་སྟེ་སླར་བཟློག་ནས་ཅ་ཅོ་ཆེན་པོ་གང་ན་ཟེར་བ་
དེ་ལོགས་སུ་སོང་བ་དང༌། སུ་དཱ་སའི་བུས་གོས་དྲི་མ་ཅན་གྱིས་རྐེད་པ་བཅིངས་
ཏེ་མགོ་བོའི་སྐྲ་གཡེངས་ཤིང་རིད་ལ་རྡུལ་གྱིས་གོས་པ་ཤིང༌ཤུན་གྱིས་ ཐོད་ནི་་་
བཅིངས། གདོང་ནི་ཁ་སྤུ་རིང་པོ་འཛིངས་པས་ངམ་གནག་པར་གྱུར་ལ། ཁྲོས་
ཤིང་རྔམས་པས་མིག་ནི་བགྲད་ཅིང་འཇིགས་འཇིགས་ལྟར་འདུག །རལ་གྲི་དང་
ཕུབ་ནི་ཕྱརེ་ནས་རྒྱལ་པོའི་དཔུང་བྱེར་བའི་ཕྱི་བཞིན་དུ་སྙེགས་པ་མཐོང་ནས། །
འཇིགས་པ་དང་ཚམ་ཚོམ་མེད་པར། ཀྭ་ཡེ་བུ་ཟླ་བ་ནི་ང་ཡིན་ཏེ་འདི་ན་འདུག་
གིས། མི་ཤ་ཟ་བ་ལ་ཞུགས་པའི་བཀྲེན་ཆོས་ངན་པ་དེས་ཅི་ཞིག་བྱ། སླར་ལོག་
ཚུར་ལ་ཤོག །སུ་དཱ་སའི་བུས་ཀྱང་དེ་སྐད་འབོད་པའི་སྒྲ་ཐོས་ནས། ། སེང་གེ་
བཞིན་དུ་བསྙེམས་པ་དང་བཅས་པས་དེ་ནས་སླར་ལོག་པ་དང༌། བྱང་ཆུབ་་
སེམས་དཔའ་གཅིག་པུ་ཕུབ་དང་མཚོན་ཆ་ཡང་མེད་པར་རང་བཞིན་གྱིས་ཞི་བར་
240



སྣང་བ་མཐོང་ནས། ང་ཡང་ཁྱོད་ཉིད་ཚོལ་ཞེས་སྨྲས་ཏེ། འཛེམ་དོགས་དང༌
ཚམ་ཚོམ་མེད་པར་རྔམ་བཞིན་དུ་དེའི་དྲུང་དུ་བརྒྱུགས་ཏེ་འོངས་ནས་ཕྲག་པ་ལ་
བསྐྱོན་ཏེ་བྲོས་ནས་སོང་ངོ༌། ། བྱང་ཆུབ་སེམས་ པས་ ཀྱང་དེའི་སེམས་རྔམ་ཞིང༌
དྲེགས་པས་གཡེངས་པ་ལ། བློ་རྟབ་རྟབ་པོར་གྱུར་ཅིང༌། རྒྱལ་པོའི་དཔུང་
བྱེར་བས་རབ་ཏུ་དགའ་བར་ཡང་གྱུར་ལ། དོགས་པ་དང་བཅས་པར་ཡང་ཤེས་
ནས། ད་ཅུང་ཞིག་འདི་བཅོས་པའི་དུས་ལ་མ་བབ་པོ་སྙམ་ནས་བཏང་སྙོམས་སུ་
བཞག་གོ །སུ་དཱ་སའི་བུ་ཡང་འདོད་པའི་དོན་གྲུབ་པས་རྙེད་པ་ཆེན་པོ་རྙེད་པ་
བཞིན་དུ་ཡིད་རབ་ཏུ་དགའ་ནས་རང་གི་གནས་རྫོང༌། མི་རྣམས་བསད་པའི་
ཀེང་རུས་མང་པོས་གང༌། །ས་གཞི་ཁྲག་གིས་གཤེར་བས་རྩུབ་རྩུབ་ལྟར། །ཅེ་སྤྱང་
ཁ་འབར་མི་སྙན་སྒྲ་སྒྲོགས་པ། །ཁྲོ་ཚིག་རྩུབ་མོས་རབ་ཏུ་སྐྱོང་བ་བཞིན། །བྱ་རྒོད་
ཁ་ནས་ལོ་མ་དམར་བའི་ཤིང༌། ། རོ་མང་བསྲེགས་པའི་དུ་བས་མདོག་འགྱུར་་་
ཞིང་། ། སྲིན་པོ་ཡི་དྭགས་གར་བྱེད་ལྟས་ངན་འཇིགས། ། མགྲོན་པོས་རྒྱང་ནས་
མཐོང་ན་མིག་བསྒྱུར་བ། །དེ་ལྟ་བུའི་ནང་དུ་སོང་ནས་དེར་བྱང་ཆུབ་སེམས་དཔའ་
བཞག་ སྟེ། དེའི་བྱད་ གཟུགས་བཟང་ པོ་ ཕུན་ སུམ་ ཚོགས་པ་ལ་ཆགས་ནས།
མི་|་བགྲད་དེ་དེ་ལ་ལྟ་ཞིང་ངལ་བསོ་ཞིང་འདུག་གོ །དེ་ནས་བྱང་ཆུབ་སེམས་
པས་བྲམ་ཟེ་ལེགས་པར་སྨྲ་བའི་སྐྱེས་ཁྱེར་ཏེ་འོང་བ། རིམ་གྲོ་མ་བྱས་པ་སྐྱེད་མོས་
ཚལ་དེར་སླར་འོང་དུ་རེ་ཞིང་སྡོད་པ་དེ་རྗེས་སུ་དྲན་ནས་བསམས་པ། ཀྱེ་མའོ་
མཚར་ཅིག་བྱིས་ཀྱིས་མེད། །ལེགས་པར་སྨྲ་བའི་སྐྱེས་བུ་ལ། ། རེ་བའི་སེམས་ཀྱིས་
རིང་ནས་འོངས། །འདི་ལྟར་བདག་ཁྲིད་ཐོས་ནས་སུ། །བྲམ་ཟེ་དེས་ནི་ཅི་བྱེད་
ཅིག །རེ་ཐག་ཆད་པའི་མེ་ཡིས་སེམས་བསྲེགས་ཏེ། །མྱ་ངན་མི་བཟད་ཆེན་པོས་
གདུངས་གྱུར་ཏམ། །བདག་གི་མྱ་ངན་བྱེད་ཅིང་ཤུགས་འབྱིན་ཏམ།། རང་གི་སྐལ་
བ་ཆུང་ཞེས་སྨད་ཅིང་འདུག །བྱང་ཆུབ་སེམས་དཔའ་དེས་དེ་སྙམ་དུ་སེམས་
ཤིང་བྲམ་ཟེའི་སྡུག་བསྔལ་གྱིས་སེམས་གདུངས་ནས་སྙིང་རྗེའི་དབང་གིས་མཆི་མ་
བྱུང་ངོ་། །དེ་ནས་སུ་དཱ་སའི་བུས་བྱང་ཆུབ་སེམས་དཔའ་མིག་མཆི་མས་གང་བ་ལ་
241



བལྟས་ནས་དགོད་ཅིང་སྨྲས་པ། ཁྱོད་ཅུང་ཞིག་སྡོད་ཅིག །ཡོན་ཏན་མང་པོ་
དེ་དག་གིས། །ཁྱོད་ནི་རབ་ཏུ་བརྟན་ཞེས་གྲགས། །འོན་ཀྱང་ང་ཡི་དབང་གྱུར་
ན། །འདི་ལྟར་མཆི་མ་བྱུང་ངམ་ཅི། །ཉམས་ཉེས་བརྟན་པ་དོན་མེད་འགྱུར། །མྱ་
ངན་བྱུང་ན་ཐོས་མི་ཕན། །བརྡེག་ན་གཡོ་བར་མི་འགྱུར་བའི། །སེམས་ཅན་དེ་ནི་
གང་ཡང་མེད། ། ཅེས་ཟེར་བ་དེ་རེ་བདེན་གྱི། དེ་བས་ན་དྲང་པོར་ཁྱོད་སྨོས་ཤིག་
སྲོག་གམི་སྡུག་པའམ་འོན་ཏེ་བདེ་བ་བསྒྲུབ་པའི་ནོར། །གཉེན་ནམ་མི་ཡི་བདག་པོ་
རྒྱལ་སྲིད་མྱ་ངན་བྱེད། །བུ་ལ་བྱམས་པའི་ཕ་ནི་ང་བའམ་བུ་ཡང་རུང༌། །དྲན་ནས་
ཁྱོད་ཀྱི་མིག་ནི་མཆི་མས་གང་བར་འགྱུར། །བྱང་ཆུབ་སེམས་པས་སྨྲས་པ། སྲོག་
དང་ཕ་མ་བུ་དང་གཉེན་དང་ཆུང་མའི་ཕྱིར་ཡང་མ་ཡིན་ལ། ། བདག་ལ་མཆི་མ་
བྱུང་བ་འདི་ནི་དབང་ཕྱུག་བདེ་བ་དྲན་པའང་མིན། །བྲམ་ཟེ་ལེགས་པར་སྨྲ་བ་རེ་
བས་འོངས་པ་བདག་ཁྲིད་ཐོས་ནས་སུ། །རེ་ཐག་ཆད་པས་ངེས་པར་དེ་གདུངས་
དྲན་ནས་བདག་ནི་མཆི་མ་བྱུང༌། ། དེ་བས་བྲམ་ཟེ་རེ་ཐག་ཆད་པས་སེམས་་་་
དཀྲུགས་ཏེ། །བཀུར་སྟིའི་ཆུས་བཀྲུས་གསལ་བར་བྱས་ནས་དེ་ལས་ཀྱང་། །ལེགས་
པར་སྨྲས་བའི་བདུད་རྩི་མྱོང་བར་བྱས་ནས་སུ། ། སླད་དུ་འོང་བའི་བར་དུ་བདག་
ནི་བཏང་དུ་གསོལ། །བདག་གིས་བྲམ་ཟེའི་དྲིན་ལ་ལན་བླན་ནས། ། ཁྱོད་ཀྱི་དྲིན་
ཡང་དེ་ནས་ལེན་འདོན་དུ། །འདིར་ནི་འོངས་ནས་ཁྱོད་ཀྱི་མིག་གཉིས་ཀྱིས། །
རབ་ཏུ་དགའ་བའི་སྐབས་ཕྱེ་ལྟར་ཡང་གཞུག །འདི་ནི་བྲོས་པའི་ཐབས་ཤིག་
ཡིན་སྙམ་དུ། །སེམས་ཤིང་ཡིད་ལ་དོགས་པ་མ་བསྐྱེད་ཅིག །རྒྱལ་པོ་བདག་ལྟ་བུ་
ཡི་ལམ་ཡང་གཞན། ། སྐྱེ་བོ་གཞན་ཡང་དེ་ལྟར་མིན་པར་སྤྱོད། ། སུ་དཱ་སའི་བུས་
སྨྲས་པ། །དེ་སྐད་ཁྱོད་ཀྱིས་རབ་ཏུ་གུས་སྨྲས་ཀྱང༌། ། ཇི་ལྟར་བྱས་ཀྱང་ཡིད་ཆེས་མི་
རུང་ངོ་། །འཆི་བདག་ཁོ་ནས་ཐར་ཏེ་བདེར་གནས་པ། །སུ་ཞིག་དེ་ནི་སླད་དུ་འོང་
བ་ཡོད། །འཆི་བདག་འཇིགས་པ་ཐར་བར་དཀའ་ལས་ཐར། ། རང་གི་ཁྱིམ་ན་
བདེ་བར་གནས་གྱུར་པ། །གང་ཕྱིར་ཁྱོད་ནི་ང་ཡི་དྲུང་འོངས་པ། །དེ་ཡི་རྒྱུ་ནི་ཅི་
ཞིག་ཡོད་པར་སྨྲོས། །བྱང་ཆུབ་སེམས་པས་སྨྲས་པ། །བདག་འདིར་སླར་འོང་བའི་
242



རྒྱུ་ཆེན་པོ་ཞིག་ཡོད་པར་ཡང་ཁྱོད་ཀྱིས་ཡིད་ཆེས་སུ་མི་རུང་བ་ཅི་ཡོད། ངས་སླར་
འོང་ངོ་ཞེས་ཁས་མ་བླངས་སམ། དེ་ལྟར་མི་ངན་པ་དང་མགོ་བསྙམས་ཏེ་དོགས་
པ་མ་བསྐྱེད་ཅིག །ང་ནི་བུ་ཟླ་བ་ཞེས་བྱ་བ་ཡིན་ནོ། ཁ་ ཅིག་ འདོད་ པའི་་
འཇིགས་པའམ། ཤིར་དོགས་པས་བདེན་པར་སྨྲ་བ་རྩྭ་དང་འདྲ་བར་དོར། ཡ་
རབས་རྣམས་ནི་བདེན་པ་སྲོག་དང་འདྲ། ། དེ་བས་རབ་ ཏུ་ ཕངས་ཀྱང་དེ་ནི་
འདོར། །བདེན་པ་མེད་ན་ཚེ་འདིའི་བདེ་བའམ། །སྲོག་ཀྱང་ངན་འགྲོ་དག་ལས་
བསྲུང་མི་ནུས། དགའ་བ་གྲགས་དང་བདེ་བའི་འབྱུང་གནས་གང་། །བདེ་བ་སུ་
ཞིག་དེ་ཕྱིར་སྤོང་བར་བྱེད། །གྱ་གྱུའི་ཚུལ་ཞིག་གལ་ཏེ་མཐོང་གྱུར་ཏམ། ། ལེགས་
པར་སྤྱོད་པ་གལ་ཏེ་མ་མཐོང་ངོ་། ། དེ་ལྟར་བདེན་པ་ཡིད་ཆེས་མི་འགྱུར་བ། །ང་
ལ་ཅི་ཞིག་ཁྱོད་མཐོང་དོགས་པ་སྐྱེ། །ཁྱོད་ཀྱིས་ང་ནི་གལ་ཏེ་འཇིགས་གྱུར་ཏམ། །
བདེ་ལ་ཆགས་པས་སྙིང་རྗེ་མེད་གྱུར་ན། །དཔའ་བར་སེམས་ཤིང་ག ཏུམ་པོར་སྤྱོད་
གྲགས་པ། ། ཕུབ་བཟུང་མཚོན་བཟུང་དྲུང་དུ་ང་འོང་ངམ། ། ཁྱོད་དང་བཤེས་པ་
རང་ཡང་འདོད་པ་ཉིད། ། འདི་ནས་ བྲམ་ཟེ་དེ་ ཡི་དོན་བྱས་ནས། ། སླར་ཡང་
བདག་ནི་ཁྱོད་ཀྱི་གན་དུ་འོང༌། །ངེད་ཅག་ལྟ་བུ་བརྫུན་གྱི་ཚིག་མི་སྨྲ། །དེ་ནས་སུ་
དཱ་སའི་བུས་བྱང་ཆུབ་སེམས་དཔའི་ཚིག་དེ་རང་ལ་བསྟོད་པ་འདྲ་བས་མ་བཟོད་
ནས་བསམས་པ། །འདི་ནི་བདེན་པར་སྨྲས་པ་དང་ཆོས་དང་ལྡན་པར་ཡང་མངོན་
ན། །དེ་བས་ན་རེ་ཞིག་འདི་བདེན་པ་ལ་དགའ་བ་དང་ཆོས་ལ་དགའ་བ་ལ་ལྟའོ། །
གཞན་ཡང་འདི་མེད་དུ་ཟིན་ཡང་རྒྱལ་རིགས་ཀྱི་བུ་བརྒྱ་ཙམ་རང་གི་མཐུས་རྙེད་པ་
བདག་ལ་ཡོད་ཀྱིས། ཇི་ལྟར་ཁས་བླང་པ་བཞིན་དུ་དེ་དག་གིས་འབྱུང་པོའི་
མཆོད་སྦྱིན་བྱའོ་སྙམ་ནས། བྱང་ཆུབ་སེམས་དཔའ་ལ་སྨྲས་པ། འོ་ན་ སོང་
ཤིག་ཁྱོད་ཀྱིས་བདེན་པར་སྨྲ་བ་ཁས་འཆེས་པ་དང་། ཆོས་དང་ལྡན་པར་ཁས་
འཆེས་པར་ལྟའོ། སོང་ལ་བྲམ་ཟེ་དེ་ཅི་དང་ཅི་འདོད་པ་བྱོས་ལ་སླར་མྱུར་དུ་ཤོག་
ཅིག ང་ཡང་ཁྱོད་བསྲེག་པའི་སྟ་གོན་བྱེད་ཅིང་སྡོད་དོ། ། དེ་ནས་བྱང་ཆུབ་
སེམས་པས་དེ་བཞིན་དུ་བྱའོ་ཞེས་དེའི་ཚིག་ཉན་ནས་རང་གི་ཁྱིམ་དུ་སོང་ངོ༌། །
243



རང་གི་མི་རྣམས་ཀྱང་རབ་ཏུ་དགའ་བར་གྱུར་ཏོ། ། བྲམ་ཟེ་དེ་ཡང་བཀུག་སྟེ་དེ་
ལས་ཚིགས་སུ་བཅད་པ་བཞི་ཐོས་སོ། །དེས་དེ་ཐོས་ནས་ལེགས་པར་སྨྲས་པས་ཡིད་
མགུ་ནས་ སེམས་ དཔའ་ཆེན་ པོ་དེས། བྲམ་ཟེ་དེ་ལ་མགུ་བར་བྱས་ པ་ དང༌།
ཚིག་སྙན་པ་དང༌། བཀུར་སྟི་བྱས་ནས་ཚིགས་སུ་བཅད་པ་གཅིག་གསེར་སྲང་
སྟོང་སྟོང་གི་ཐང་དུ་བརྩིས་ཏེ། ། ཅི་འདོད་པའི་ནོར་གྱིས་མཆོད་པར་བྱས་སོ། །དེ་
ནས་དེའི་ཕོས་དེ་ལ་གནས་མ་ཡིན་པར་གོད་ཚབས་ཆེ་བ་དགག་པའི་བསམ་པས་
སྐབས་ཤིག་ཏུ་གླེང་བསླང་སྟེ་ཚིག་འཇམ་པོས་སྨྲས་པ། བུ་ལེགས་པར་སྨྲས་པ་ལ་
མཆོད་པ་ཡང་རན་པར་བྱས་ན། །ལེགས་པར་ཤེས་པར་བྱ་བར་རིགས་སོ། །ཁྱོད་
ཀྱིས་འབངས་མང་པོ་གསོ་དགོས་ལ། རྒྱལ་པོའི་དཔལ་ཡང་ནོར་ཕུན་སུམ་ཚོགས་
པ་ལ་ལྟོས་སོ། ། དེ་བས་ན་ཁྱོད་ལ་སྨྲའོ། །ལེགས་པར་སྨྲས་པའི་མཆོད་པ་མང་ན་
བརྒྱ། ། དེ་བས་མང་ན་ནུས་པར་མི་འགྱུར་ཏེ། ། སྦྱིན་པ་དྲགས་ན་ནོར་གྱི་དབང་
ཕྱུག་གི །ནོར་ཡང་ཇི་སྲིད་ཅིག་ཏུ་ཐུབ་པར་འགྱུར། ། ནོར་དང་རབ་ཏུ་ལྡན་ན་
བསྒྲུབ་པར་ནུས། །དེ་དང་མི་ལྡན་ན་ནི་བསྒྲུབ་མི་ནུས། །ནོར་མེད་ན་ནི་རྒྱལ་པོའི་
དཔལ་དེ་ཡང་། ། དགའ་བར་མི་འགྱུར་སྨད་འཚོང་བུད་མེད་བཞིན། །བྱང་ཆུབ་
སེམས་པས་སྨྲས་པ། ལེགས་པར་སྨྲས་པ་རྣམས་ཀྱི་རི་ཐང་ཞིག །གལ་ཏེ་ངེས་
པར་བཅད་དུ་རུང་ན་ནི། ། དེ་ཡི་རིན་དུ་རྒྱལ་སྲིད་ཉིད་ཀྱང་སྦྱིན། ། ཁྱོད་ཀྱིས་
འགྱོད་ཀྱང་སྨྲ་བར་ག་ལ་འགྱུར། ། གང་ཞིག་ཐོས་ནས་ཡིད་ནི་དད་གྱུར་ནས། །
ལེགས་པར་དགའ་ལ་བརྟན་པ་ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་
པར་འགྱུར། །རང་གིས་ཤེས་ཀྱང་དེ་ཉིད་ཉོ་བར་རིགས། ། ཐོས་པ་གཏི་མུག་མུན་
སེལ་སྒྲོན་མེ་ཡིན། །རྐུན་པོ་ལ་སོགས་མི་ཁྱེར་ནོར་གྱི་མཆོག །ཀུན་ཏུ་རྨོངས་པའི་
དགྲ་འཇོམས་མཚོན་ཆ་ཡིན། ། ཐབས་ཚུལ་མན་ངག་ སྟོན་པའི་གྲོགས་ཀྱི་་་་་་་
མཆོག | །ཕོངས་པར་གྱུར་ཀྱང་མི་འགྱུར་མཛའ་བོ་ཡིན། །གནོད་པ་མེད་པའི་མྱ་
ངན་ནད་ཀྱི་སྨན། །ཉེས་པ་ཆེན་པོ་ཡི་ནི་དཔུང་འཇོམས་པ། །གྲགས་དང་དཔལ་
གྱི་གཏེར་གྱི་མཆོག་ཀྱང་ཡིན། །ཡ་རབས་རྣམས་དང་འཕྲད་ན་སྐྱེས་ཀྱི་མཆོག །
244



ཚོགས་ཀྱི་ནང་ན་མཁས་པ་དགའ་བར་འགྱུར། །ཕས་ཀྱི་རྒོལ་བ་ཉི་མའི་འོད་དང་
འདྲ། །འདྲེན་པ་རྣམས་ཀྱང་གྲགས་དང་དྲེགས་པ་སེལ། །མི་ཤེས་རྣམས་ཀྱང་རབ་
ཏུ་དགའ་གྱུར་ནས། །མིག་དང་བཞིན་མདངས་རབ་ཏུ་གསལ་གྱུར་ཅིང༌། ། ལག་
པའི་སེ་གོལ་མགུ་བྱེད་རྡེབ་པ་ཡིས། ། ཁྱད་པར་རབ་ཏུ་ཆེ་བ་རྣམ་པར་སྒྲོགས། །
གཏན་ཚིགས་དོན་རྣམས་རབ་ཏུ་གསལ་བར་སྟོན། ། གཙུག་ལག་ལུང་རྣམས་སྣ་
ཚོགས་སྟོན་དང་མཚུངས། །བསྙེན་ཞིང་སྦྱངས་པས་ཡིད་དུ་འོང་བའི་ཕྱིར། ། མེ་
ཏོག་ཕྲེང་བ་མར་རྙིང་བཀྲམ་པ་བཞིན། །དུལ་ཞིང་རབ་ཏུ་གསལ་བའི་སྤོབས་པ་
བསྐྱེད། ། གྲགས་པ་ཆེན་པོ་འཕྲལ་དུ་འབྱུང་བར་བྱེད། ། སྨྲ་ལྕེ་བདེར་འགྱུར་ཁྱད་
པར་ཅན་གྱི་རྒྱུ། ། ཐོས་པའི་དཔལ་གོམས་དོན་གསལ་རྟོགས་པར་འགྱུར། ། ཐོས་
དང་ལྡན་ན་འགལ་བ་མེད་པ་ཡི། །འཁོར་གསུམ་ལམ་ལ་རབ་ཏུ་གནས་པར་འགྱུར།
ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། ། སྐྱེ་བའི་རྫོང་ལས་ཚེགས་ཆུང་ཐར་
བར་འགྱུར། །དེ་ལྟར་ཐོས་པ་ཡོན་ཏན་དུ་མ་ཅན། །ཐོས་པ་བདག་གིས་སྐྱེས་དང་
འདྲ་རྙེད་ནས། །ནུས་བཞིན་དུ་ནི་ཇི་ལྟར་མཆོད་མི་བགྱི། ། ཁྱོད་ཀྱི་བཀའ་ཡང་ཅི་
ཕྱིར་བཅག་མི་འགྱུར། ། སྐྱོན་གྱི་ལམ་དུ་ཞུགས་ནས་དོན་མེད་པར། ། ཡོན་ཏན་
ཉམས་པར་འགྱུར་བ་ཐོབ་འགྱུར་བའི། ། རྒྱལ་སྲིད་སྤྱོད་པ་བདག་ལ་དགོས་པ་
མེད། །དེ་བས་སུ་དཱ་ས་ཡི་དྲུང་དུ་འགྲོ། །དེ་ནས་དེའི་ཕ་དེ་དེ་ལ་བྱམས་པས་རྟབ་
རྟབ་པོར་གྱུར་ནས། ཞེ་ས་བསྐྱེད་ནས་དེ་ལ་སྨྲས་པ། ། བུ་ཁྱོད་ཉིད་ལ་ཕན་པའི་
ཕྱིར་ངས་ཁྱོད་ལ་དེ་སྐད་སྨྲས་ཀྱིས། : དེ་ལྟར་མི་དགའ་མ་བྱེད་ཅིག་ཁྱོད་ཀྱི་དགྲ་
རྣམས་སུ་དཱ་སའི་བུའི་དབང་དུ་འགྲོའམ། འོན་ཏེ་དེའི་དྲུང་དུ་འགྲོ་བ་ཁྱོད་ཀྱིས་
ཁས་བླངས་ཏེ། བདེན་པ་བསྲུང་བའི་ཕྱིར་ཁ་འོག་ཏུ་ལུས་འཁྲུད་པར་བྱ་འདོད་
ན་དེ་ཡང་ངས་མི་གནང་ངོ་། །དེ་ཅིའི་ཕྱིར་ཞེ་ན། རང་གི་སྲོག་བསྲུང་བ་དང་བླ་
མའི་དོན་དུ་བརྫུན་བྱས་ཀྱང་སྡིག་ཏུ་མི་འགྱུར་བར་རིག་བྱེད་མཁས་པ་དག་གིས་
བཤད་པའི་ཕྱིར། དེ་བས་ན་བརྫུན་སྤོང་བ་ལ་འབད་པས་ཁྱོད་ལ་ ཅི་ཞིག་བྱ། །
སྲིད་དང་འདོད་པ་ཉིད་དང་འགལ་བའི་ཆོས་ལ་བརྟེན་པ་ཡང་ཐབས་དང་ཚུལ་མ་
245་



ཡིན་ལ་སྡུག་བསྔལ་ཡིན་པར་རྒྱལ་པོ་ཐབས་དང་ཚུལ་མ་མཁས་པར་སྨྲའོ། །དེ་བས་
ན་ངེད་ཀྱི་སེམས་གདུངས་པར་འགྱུར་བ་དང་། རང་གི་དོན་ལ་ཡང་མི་ལྟ་བར་
ཁྱོད་ཀྱི་ངན་དུས་དེ་ཐོང་ཤིག དེ་སྟེ་གཞུང་ལུགས་ཀྱི་ཆོས་དང་འགལ་ བས་
གཏམ་ངན་པ་དང་ཡིད་དམ་བཅས་པ་དང་འགལ་བར་མི་རིགས་སོ་སྙམ་ནས་ཁྱོད་
ཀྱི་ཡིད་ལ་མི་འཐད་ན་ཡང་ཁྱོད་ཐར་བར་བྱ་བའི་ཕྱིར་ངའི་དམག་གི་དཔུང་རྟ་
དང་། གླང་པོ་ཆེ་དང༌། ཤིང་རྟ་དང་། རྐང་ཐང་དུ་ལྡན་པའི་སྙིང་ཉེ་བ།
དགྲ་ཐབས་ལ་མཁས་ཤིང་དཔའ་བ་གཡུལ་ངོ་དུ་མ་ལས་རྒྱལ་བར་གྱུར་པའི་དཔུང་
ཆེན་པོ་འཇིགས་འཇིགས་ལྟར་འདུག་པ་བཤམས་ཟིན་གྱིས། ། དེ་བས་ན་དེས་
ཡོངས་སུ་བསྐོར་ཏེ་སོང་ལ། དེའི་དབང་དུ་གྱུར་པ་ལས་ཐར་པ་དང༌། གཤིན་
རྗེའི་དབང་དུ་གྱུར་པ་ལས་ཀྱང་ཐར་བར་བྱས་ནས། ཁས་བླངས་པ་ཡང་ཁ་འོག་
ཏུ་ལུས་འཁྲུད་པར་འགྱུར་ལ། བདག་ཀྱང་བསྲུང་བར་འགྱུར་རོ། །བྱང་ཆུབ་
སེམས་པས་སྨྲས་པ། ལྷ་ཁས་བླངས་ལས་གཞན་དུ་བགྱིད་པའི་རྔོ་མི་ཐོགས་སོ། །
རྣམ་པ་གཅིག་ཏུ་མྱ་ངན་བགྱིར་རུང་བ་སྡུག་བསྔལ་གྱི་འདམ་དུ་བྱིང་བ། སེམས་
ཅན་དམྱལ་བ་ལ་མངོན་དུ་ཕྱོགས་པ། མཛའ་བོ་དང་གཉེན་བཤེས་ཀྱིས་སྤངས་
པ། མགོན་མ་མཆིས་པ་དེ་ལྟ་བུ་ལ་བརྒལ་བའི་གཏོལ་ཡང་མ་མཆིས་སོ། །གཞན་
ཡང་མི་ཤ་འཚལ་བས་བདག་ལ་ནི། །དེ་ལྟ་བུ་ཡིས་ཡང་བར་བགྱིས། །བདག་གི་
ཚིག་གིས་ཡིད་ཆེས་ནས། །དབང་དུ་གྱུར་པ་བཏང་བར་དགའ། ། དེ་ཡི་དྲིན་གྱིས་
བདག་གིས་ནི། །ལེགས་པར་སྨྲས་པ་འདི་ཡང་ཐོས། ། དེ་བས་ལྷག་པར་དྲིན་ཆེ་
བས། །ད་ནི་བདག་གིས་རྗེས་སུ་བཟུང༌། །ལྷ་འདི་ལ་བདག་བཀུམ་དུ་དོགས་པ་
ཡང་མི་མཛད་དུ་གསོལ། བདག་འདི་ལྟར་ཁོ་བོའི་དྲུང་དུ་མཆིས་པ་ལ་གུམ་པའི་
ཇོ་ག་ལ་ཐོགས། ། དེ་ལྟར་བདག་ཉིད་ཆེན་པོ་དེས་ཕས་འགྲོར་མི་སྟེར་བ་ལ་ཚིག་
འཇམ་པོས་གསོལ་བ་བཏབ་པ་སྤོབས་ཏེ་གསོལ་བ་འདེབས་པའི་མི་རྣམས་དང་།
དམག་གི་དཔུང་ཉེ་བ་རྣམས་ནི་སླར་བཟློག་སྟེ། གཅིག་པུ་འཇིགས་པ་དང་མི་
དགའ་བ་མེད་པར་བདེན་པ་རྗེས་སུ་བསྲུང་ཞིང་འཇིག་རྟེན་ལ་ཕན་པའི་ཕྱིར།
246



སུ་ད་སའི་བུ་སེམས་ཤིང་དེའི་གནས་སུ་སོང་ངོ་། ། སུ་དཱ་སའི་བུས་བྱང་ཆུབ་སེམས་
དཔའ་ཆེན་ པོ་ དེ་ རྒྱང་ རིང་ པོ་ ནས་ མཐོང་ ནས། 21:|: ཡ་མཚན་ཆེར་བཟུང༌ སྟེ།
སེམས་རྩུབ་པ་ལ་ཡུན་རིང་དུ་གོམས་པའི་དྲི་མས་ཤས་ཆེར་གཡོགས་ཀྱང་རབ་ཏུ་
གུས་ཤིང་དང་བར་གྱུར་ནས་འདི་ལྟར་སེམས་པར་མངོན་ནོ། ། ཨེ་མ་འོ། ། ཨ་ལ་ལ།
ཨ་ལ་ལ། ཨེ་མའོ་ངོ་མཚར་ཆེ། དེ་བཞིན་རྨད་དུ་བྱུང་བས་རྨད། ། རྒྱལ་པོ་དེ།
ཡི་སེམས་རླབས་ནས། །ལྷ་དང་མི་ལས་རབ་ཏུ་འཕགས། །འཆི་བདག་མི་བཟད་
པ་ལ་ཡང་། འཇིགས་སྐྲག་ཅུང་ཟད་ཙམ་ཡང་མེད། །འདི་ལྟར་བདག་ རང་
འདིར་འོངས་པ། ། ཨེ་མའོ་བདེན་སྨྲ་བསྟན་ལ་དགེ །འདི་ལྟར་བདེན་པ་བསྲུང་
བའི་ཕྱིར། ། སྲོག་དང་རྒྱལ་སྲིད་གང་གཏོང་བ། ། བདེན་པར་སྨྲ་ཞེས་གྲགས་པ་
དེ། །ཐོག་ཏུ་བབ་པས་རྣམ་པར་གྲགས། ། དེ་ནས་བྱང་ཆུབ་སེམས་དཔའ་ལ་ཡ་
མཚན་ཆེ་ཞིང་རབ་ཏུ་གུས་པར་གྱུར་ལ། སེམས་རབ་ཏུ་དང་བར་གྱུར་ནས་དེའི་
དྲུང་དུ་འོངས་ཏེ་སྨྲས་པ། ། ལེགས་པར་སྨྲ་བའི་ནོར་རྙེད་ཕོངས་པ་མཆོད་པར་
བྱས། | ། ཁྱོད་ཀྱི་དྲིན་ལ་ཡིད་ཀྱང་རབ་ཏུ་དགའ་བར་གྱུར། ། བདག་ཀྱང་ད་ནི་
འདིར་འོང་ཇི་ལྟར་འདོད་པ་བྲོ། ། ཡང་ན་མཆོད་སྦྱིན་ཕྱིར་ནི་ཕྱུགས་ཀྱི་བརྟུལ་
ཞུགས་འབྱིན། ། སུ་དཱ་སའི་བུས་སྨྲས་པ། ། ང་ཡིས་ཁྱོད་བཟའི་དུས་ནི་ད་ཅུང་
ཡོད། །བསྲེག་པའི་གནས་ཀྱང་ད་ཅུང་དུད་པ་འཐུལ། ། ཤ་ཡང་དུད་པ་མེད་པར་
བསྲེག་ན་ཞིམ། །ལེགས་པར་སྨྲས་པ་དེ་དག་རེ་ཞིག་མཉན། ། བྱང་ཆུབ་སེམས་
པས་སྨྲས་པ། ཁྱོད་ད་འདི་ལྟར་མ་རུངས་གྱུར་པ་ལས། །ལེགས་པར་སྨྲས་པ་ཅི་
ཞིག་མཉན་པར་བྱ། །སྐྱེ་དགུ་རྣམས་ལ་སྙིང་རྗེ་མེད་གྱུར་པས། ། ལྟོ་ཡི་ཕྱིར་ནི་
གནས་སྐབས་ཅི་འདྲ་རྙེད། །ཚིགས་བཅད་འདི་རྣམས་ཆོས་ཉིད་འབའ་ཞིག་སྨྲ། །
ཆོས་ དང༌ ཆོས་མིན་ དེ་ བས་ མི་ མཐུན་ནོ། ། སྲིན་པོ་བས་ཀྱང༌ སྤྱོད་ཚུལ་ ངན།
འཕགས་པའི་ལམ་ནི་རབ་ཏུ་སྤངས། །བདེན་པའང་མེད་ན་སྨོས་ཅི་དགོས། ། ཐོས་
པས་ཁྱོད་ལ་ཅི་ཞིག་བྱ། །དེ་ནས་སུ་དཱ་སའི་བུས་འཕྱས་པ་དེ་མ་བཟོད་ནས་སླར་
སྨྲས་པ། ཁྱོད་ཅུང་ཞིག་སྡོད་ཅིག་རྒྱལ་པོ་གང་ཞིག་མཚོན་ཆ་གཟས་ནས་རྩེད་
247



མོའི་ཕྱིར། ནགས་ཚལ་རི་དྭགས་སྡུག་གུ་མ་བསད་ཡོད་པ་སྨོས། ། དེ་བཞིན་འཚོ་
བའི་ཕྱིར་ཡང་གལ་ཏེ་མི་བསད་ན། །དེ་ནི་ཆོས་འགལ་ཟེར་ལ་རི་དྭགས་གསོད་པ།
མིན། །བྱང་ཆུབ་སེམས་པས་སྨྲས་པ། གང་དག་རི་དྭགས་བྲོས་པ་བསྙགས་ཤིང་
གཞུ་བདུངས་པ། །དེ་དག་ཀུན་ཀྱང་ཆོས་ལ་གནས་པ་མ་ཡིན་ཏེ། །མི་ཤ་ཟ་བ་དེ།
དག་བས་ཀྱང་རབ་ཏུ་སྨད། ། མི་རྣམས་རིགས་ཀྱིས་མཐོ་བ་ཡིན་པས་བཟར་མི་
རུང༌། ། དེ་ནས་སུ་དཱ་སའི་བུ་ལ། བྱང་ཆུབ་སེམས་པས་ཚིག་རྩུབ་པོས་འཕྱས་
ཀྱང་། ? དེའི་བྱམས་པའི་ཡོན་ཏན་གྱི་མཐུས། | ཁྲོ་བའི་རང་བཞིན་ཟིལ་གྱིས་
ནོན་ནས། དེའི་ཚིག་རྣར་འོང་བ་བཞིན་དུ་འཛུམ་དམུལ་ཏེ་སྨྲས་པ། ང་ཡིས་
ཁྱོད་བཏང་ཁྱིམ་དུ་ཕྱིན་ནས་སུ། ། རྒྱལ་པོའི་ལོངས་སྤྱོད་དགའ་བ་ཐམས་ཅད་
མྱོང་། །འོན་ཀྱང་ང་ཡི་དྲུང་དུ་ཁྱོད་འོངས་པ། །དེ་བས་ཁྱོད་ནི་གཞུང་ལུགས་ཚུལ་
མི་མཁས། །བྱང་ཆུབ་སེམས་པས་སྨྲས་པ། དེ་ལྟ་མ་ཡིན་ནོ། །ཚུལ་ཏེ་སྤྱོད་པར་
མི་འདོད་པའི་ཕྱིར་ང་ཉིད་གཞུང་ལུགས་ཀྱི་ཚུལ་ལ་མཁས་སོ། ། དེ་ལ་སྤྱོད་པར་
གྱུར་པ་ནི། །ཆོས་ཀྱི་གཟི་བྱིན་རབ་ཏུ་ཆེ། །འཕྲལ་གྱི་བདེ་བ་རབ་བསྒྲུབ་པ། ། དེ་
ལས་མཁས་པ་སུ་ཞིག་ཡོད། །གཞན་ཡང༌། 1:|: གཞུང་ལུགས་ཚུལ་སྤྱོད་བརྟན་པ་
གང་ཡིན་པ། །དེ་དག་ཕལ་ཆེར་ཤི་ནས་ངན་སོང་ལྷུང་། ། དེ་བས་གཞུང་ལུགས་
ཚུལ་ངན་ལམ་སྤྱོངས་ནས། །བདེན་པའི་ཚིག་བསྲུང་སླར་ཡང་འདིར་འོངས་སོ། །
བརྫུན་སྨྲ་བཏང་ནས་བདེན་པར་ངས་སྨྲ་སྟེ། ། དེ་བས་གཞུང་ལུགས་མཁས་པ་ང་
ཉིད་ཡིན། ། གྲགས་དང་བདེ་བའི་དོན་དང་འགལ་བ་གང༌། ། དེ་ནི་གཞུང་བཟང་
མིན་ཞེས་དེ་མཁས་སྨྲ། །སུ་དཱ་སའི་བུས་སྨྲས་པ། ཕངས་པའི་སྲོག་དང་ནང་མིའི་
མཆི་མས་འཇུ་བ་དང༌། ། རྒྱལ་སྲིད་བདེ་བ་ཡིད་དུ་འོང་བ་བོར་ནས་སུ། །བདེན་
པའི་ཚིག་ལ་དོན་དུ་འགྱུར་བ་ཅི་མཐོང་ནས། ། དེ་བསྲུང་ཕྱིར་ནི་འདི་ལྟར་ང་ཡི་ །
དྲུང་དུ་འོངས། །བྱང་ཆུབ་སེམས་པས་སྨྲས་པ། བདེན་པའི་ཡོན་ཏན་ལ་གནས་
ན་ཡོན་ཏན་ཁྱད་པར་ཅན་མང་དུ་ཡོད་ཀྱིས། མདོ་ཙམ་ཞིག་ཉོན་ཅིག – ཕྲེང་
བ་མཛེས་པའི་བརྒྱན་པས་ཁྱད་པར་འཕགས། །རོ་རྣམས་ཀུན་ལས་ཞིམ་པས་ཁྱད་
248



པར་འཕགས། །དཀའ་ཐུབ་སྤྱོད་དང་མུ་སྟེགས་འགྲོ་བ་ཡི། །ཉོན་མོངས་མེད་པར་
བསོད་ནམས་ཡོན་ཏན་བསྒྲུབ། །འགྲོ་བ་མཐའ་དག་ཁྱབ་པའི་གྲགས་པ་འཕེལ། །
བདེན་པ་འཇིག་རྟེན་གསུམ་ལས་འདས་པའི་ལམ། ལྷ་ཡི་གནས་སུ་འཇུག་པའི་
སྒོ་ཡང་ཡིན། །འཁོར་བའི་རྫོང་ལས་ཐར་བའི་ཟམ་པ་ཡིན། ། དེ་ནས་སུ་དཱ་སའི་
བུས་དེ་ལ་ལེགས་སོ་ཞེས་བསྟོད་ནས། ། ཡ་མཚན་དང་བཅས་པས་ལྟ་ཞིང་ཡང་
སྨྲས་པ། མི་རྣམས་གཞན་ནི་ང་ཡི་དབང་གྱུར་ན། །བརྟན་པ་ཉམས་ནས་སྐྲག་
ཅིང་དཔའ་ཡང་གུམ། ། ཁྱོད་ནི་དཔའ་བརྟན་དཔལ་གྱིས་མ་བཏང་བས། ། མི་
དབང་ ཁྱོད་ ནི་ འཆི་ བའི་ འཇིགས་ མེད་འདྲ། ། བྱང་ ཆུབ་ སེམས་ པས་ སྨྲས་ པ།
རབ་ཏུ་བསྒྲིམས་ཀྱང་གནས་མི་ནུས། ། གང་ལ་བཅོས་སུ་མི་རུང་བ། །འཇིགས་
ཤིང་འདར་བར་བྱས་པ་ཡིས། །དེ་ལ་ཅི་ཞིག་ཕན་པ་ཡོད། ། དེ་ལྟར་འཇིག་རྟེན་
ཆོས་ཉིད་ལ་བརྟགས་ནས། ། མི་རྣམས་སྡིག་པ་བྱས་ པས་ རྗེས་ སུ་འགྱོད་པར་་་་་
འགྱུར། །དགེ་བའི་ལས་ཀྱང་ལེགས་པར་ཡོང་མ་བྱས། །ཕྱི་མའི་ཚེ་ལ་སྡུག་བསྔལ་
འབྱུང་དུ་དོགས། །འཆི་བར་འགྱུར་བའི་འཇིགས་པས་རྨོངས་པར་འགྱུར། ། གང་
ལས་བདག་ གི་ཡིད་ནི་འགྱོད་གྱུར་པ། ། དེ་ཉིད་བདག་གིས་བྱས་པར་ཡོང་མི་
དྲན། །དཀར་པོའི་ལས་ཀྱང་རབ་ ཏུ་གོམས་པར་བྱས། ། ཆོས་ལ་གནས་ན་འཆི་
བས་སུ་ཞིག་འཇིགས། །ཕོངས་པ་རྣམས་ནི་སློང་དུ་འོང་བ་ལ། ། མགུ་བར་མ་བྱས་
བདག་ནི་ཡོང་མི་དྲན། །དེ་ལྟར་སྦྱིན་པས་མགུ་བར་རྙེད་གྱུར་ལ། ། ཆོས་ལ་གནས་
ན་འཆི་བས་སུ་ཞིག་འཇིགས། །རིང་དུ་བརྟགས་ཏེ་བསམས་ཀྱང་སྡིག་བྱ་བར། །
ཡིད་ལ་བསམས་པ་ཙམ་ཡང་ཡོང་མི་དྲན། ། བདག་གིས་དེ་ལྟར་མཐོ་རིས་ལམ་
སྦྱངས་ན། །འཆི་བས་བདག་ནི་ཇི་ལྟར་འཇིགས་པར་འགྱུར། །བྲམ་ཟེ་རྣམས་དང་
གཉེན་དང་མཛའ་པོ་བསྟེན་པ་དང༌། །གནས་ཀྱི་རྒྱན་གྱུར་དཀའ་ཐུབ་ཅན་དང་
ཕོངས་པ་ལ། །ཅི་རིགས་སྦྱིན་པས་བདག་གི་ནོར་ཡང་མང་དུ་བཞག །གང་གིས་
བྱ་བ་ཅི་ཡོད་དེ་ཡང་བདག་གིས་བྱས། །གྲགས་པའི་གཏེར་གྱུར་དཔལ་དང་ལྡན་པ་
བརྒྱ་དག་བརྩིགས། ། དཀའ་ཐུབ་གནས་དང་འདུན་ས་བཏུང་བའི་གནས་རྣམས་
249



བྱས།། དེ་བྱས་དགའི་བར་ གྱུར་ པས་འཆི་བས་ང་མི་འཇིགས། །དེ་བས་ང་ནི་
མཆོད་སྦྱིན་བྱའམ་ཡང་ན་ཟོ། །དེ་སྐད་སྨྲས་པ་དང༌། སུ་དཱ་སའི་བུས་ཐོས་ནས་
དད་པ་སྐྱེས་ཏེ་མིག་ནི་མཆི་མས་གང་བ་དང་། ལུས་ཀྱི་བ་སྤུ་ནི་ལངས། སྡིག་
པ་ཅན་གྱི་མུན་ནག་ནི་བརྗེད་པར་གྱུར་ནས། བྱང་ཆུབ་སེམས་དཔའ་ལ་གུས་
པར་བལྟས་ཏེ་སྨྲས་པ། སྡིག་པ་ཞི་བར་གྱུར་ཅིག རྒྱལ་མཆོག་ཁྱོད་ལྟ་བུ་ལ་སུ་
ཞིག་ཤེས་བཞིན་དུ། ། སྡིག་པ་བྱེད་པ་དེ་ནི་མི་བཟད་དུག་འཐུང་བཞིན། །ཡང་ན་
མྱུར་བར་དུག་འཐུང་ལྕགས་བསྲེག་འབར་བ་ཟོ། ། སྙིང་དང་སྤྱི་བོ་ཚལ་པ་བརྒྱ་རུ་
འགས་པར་འགྱུར། ། ལེགས་པར་སྨྲས་ པ་དེ་དག་ཀྱང༌། ། བདག་ལ་ཁྱོད་ཀྱིས་ས་
བཤད་དུ་གསོལ། ། ཁྱོད་ཀྱི་ཚིག་སྙན་པའི་མེ་ཏོག་ཆར་བཞིན་དུ་བབ་ པ་དེས།
བདག་གི་སེམས་རབ་ཏུ་དད་པར་གྱུར་པས་ལེགས་པར་སྨྲས་པ་དེ་དག་རབ་ཏུ་ཉན་
འཚལ་བར་གྱུར་ཏོ། །ཀྱེ་གཞན་ཡང་བདག་གི་སྤྱོད་པ་ངན་པའི་གཟུགས། ། ཆོས་
ཀྱི་མེ་ལོང་གསལ་མཐོང་ནས། ། ཡིད་ལ་གདུང་བ་རབ་སྐྱེས་ཏེ། །བདག་ནི་ཆོས་ལ་
ཕྱོགས་པར་གྱུར། །དེ་ནས་བྱང་ཆུབ་སེམས་པས་དེའི་བསམ་པ་སྣོད་དུ་གྱུར་ཅིང་
ཆོས་མཉིན་པ་ལ་ཡིད་རབ་ཏུ་འདུན་པར་རིག་ནས་སྨྲས་པ། འོ་ན་ཆོས་འདོད་པ་
དེ་རྗེས་སུ་མཐུན་པའི་སྤྱོད་པ་ལ་མཁས་པར་བྱས་ཏེ་ཆོས་མཉན་པར་རིགས་སོ། །
རབ་ ཏུ་དམའ་བའི་སྟན་ལ་འདུག །དུལ་བའི་དཔལ་ནི་རྣམ་པར་བསྐྱེད། །
དགའི་དང་ལྡན་པའི་མིག་གིས་ལྟ། ། ཚིག་གི་བདུད་རྩི་འཐུང་བ་བཞིན། ། གུས་
པར་བསྐྱེད་ཅིང་རྩེ་གཅིག་བཏུད། །རབ་ཏུ་དད་ལ་དྲི་མེད་ཡིད། །ནད་པས་སྨན་
པའི་ཚིག་ཉན་བཞིན། །རིམ་གྲོ་བསྐྱེད་དེ་ཆོས་ཉོན་ཅིག །དེ་ནས་སུ་དཱ་སའི་བུས་
རྡོ་ལེབ་མཐོན་པོ་གཅིག་གི་སྟེང་དུ་བདག་གི་སྟོད་གཡོགས་བཏིང་སྟེ་དེ་ལ་བྱང་ཆུབ་
སེམས་དཔའ་བཞག་ནས་བདག་རང་ཡང་བར་གཞན་གྱིས་མཆོད་པའི་ས་ལ་བྱང་
ཆུབ་སེམས་དཔའི་མདུན་དུ་འདུག་སྟེ། དེའི་གདོང་དུ་བལྟས་ནས། སེམས་
དཔའི་ཆེན་པོ་དེ་ལ་འཕགས་པ་ད་གསུངས་ཤིག་ཅེས་སྨྲས་སོ། །དེ་ནས་བྱང་ཆུབ་
སེམས་པས་དབྱར་གྱི་འབྲུག་སྒྲ་སྙན་ཅིང་ཟབ་པ་དང་འདྲ་བའི་ཚིག་གིས་ནགས་
250



ཚལ་དེ་གང་བར་གྱུར་པ་བཞིན་དུ་ཀུན་ཏུ་ཁྱབ་པར་སྨྲས་པ། | དམ་པ་དག་ལ་ལན་
ཅིག་ཙམ། །ཇི་ལྟར་འདོད་པར་འཕྲད་ཀྱང་རུང༌། ། འདྲིས་པར་བྱ་བ་མི་དགོས་
པར། རབ་ཏུ་བརྟན་པ་ཉིད་དུ་གྱུར། ། སུ་དཱ་སའི་བུས་དེ་སྐད་ཐོས་ནས་ལེགས་
སོ་ལེགས་སོ་ཞེས་སྨྲས་ནས། མགོ་བསྒྱུར་སེ་གོལ་གཏོགས་ནས་མགུ་བར་བྱས་ཏེ།
བྱང་ཆུབ་སེམས་དཔའ་ལ་དེ་ནས་ཡང་གསུངས་ཤིག་ཅེས་སྨྲས་སོ། ། དེ་ནས་བྱང་
ཆུབ་སེམས་པས་ཚིགས་སུ་བཅད་པ་གཉིས་པ་སྨྲས་པ། ། དམ་པ་རྣམས་ནི་སུས་
ཀྱང་མི་བསྲིང་ངོ༌། །དུལ་བའི་ཚུལ་གྱིས་དགེ་བ་བསྟེན་པར་བྱ། ། དེ་དང་ཉེ་ན་དེ་
ཡི་ཡོན་ཏན་རྡུལ། །ཆེད་དུ་མ་བསྒོས་པར་ཡང་གོས་པར་འགྱུར། ། སུ་དཱ་སའི་བུས་
སྨྲས་པ། | དགེ་བ་རྣམས་ཀྱིས་ལེགས་སྨྲས་པ། ། ཁྱོད་ཀྱིས་རྣམ་པ་ཀུན་ མཆོད་
པ། །ནོར་ཡང་གནས་སུ་ཕྱིན་པར་བཏང་། །འབད་དེ་དོན་གྲུབ་ཐོག་ཏུ་བབ། །དེ་
ནས་ཡང་ཅུང་ཞིག་གསུངས་ཤིག་བྱང་ཆུབ་སེམས་པས་སྨྲས་པ། རྒྱལ་པོའི་
ཤིང་རྟ་རིན་ཆེན་གསེར་གྱིས་བརྒྱན། ། ལུས་ཀྱང་རྒས་པས་མི་སྡུག་ པར་ཡང་ས་
འགྱུར། ། དམ་པ་རྣམས་ཀྱི་ཆོས་ནི་རྒྱས་མི་འགྱུར། ། དགེ་བ་རྣམས་ནི་ཡོན་ཏན་
རྗེས་ཆགས་བརྟན། །སུ་དཱ་སའི་བུས་སྨྲས་པ། ཨེ་མའོ་བདག་ནི་བདུད་རྩིའི་ཆར་
བབ་པས་ངོམས་པར་བགྱིས་སོ། །དེ་ནས་ཡང་ཅུང་ཞིག་གསུངས་ཤིག བྱང་
ཆུབ་ སེམས་པས་སྨྲས་པ། ནམ་མཁའ་དང་ནི་ས་གཞིའི་བར་ཡང་རིང༌། ། རྒྱུ་
མཚོའི་ཕ་རོལ་ཚུ་རོལ་འགྲམ་ཡང་རིང་། ། ཤར་དང་ནུབ་ཀྱི་རི་ཡི་བར་ཡང་དེ་བས་
རིང༌། ། ཕལ་པ་དག་དང་དམ་པའི་ཆོས་ཀྱང་དེ་བས་རིང༌། །དེ་ནས་སུ་དཱ་སའི་བུ་
ཡ་མཚན་ཆེ་ཞིང་དད་པས་དགའ་ཞིང་གུས་པར་གྱུར་ནས། བྱང་ཆུབ་སེམས་
དཔའ་ལ་སྨྲས་པ། ཁྱོད་ཀྱི་ཚིགས་སུ་བཅད་པ་སྙན་པ་དང་། ། ཚིག་དང་དོན་
ཀྱང་རབ་ཏུ་གསལ་ལ་འཕགས། ། དེ་ཐོས་དགའ་གྱུར་དེ་ལ་མཆོད་པའི་ཕྱིར། །
དམ་པ་བཞི་ཞིག་ཁྱོད་ལ་འབུལ་བར་འཚལ། ། དེ་བས་ན་ཅི་བཞེད་པ་བདག་ལ་
བསླང་དུ་གསོལ། དེ་ནས་བྱང་ཆུབ་སེམས་དཔའ་ཡ་མཚན་དུ་གྱུར་ནས་སྨྲས་པ།
བདག་ལའང་རང་བཞིན་མེད་བར་གྱུར་པ་ཁྱོད། ། མི་རིགས་བྱེད་ལ་དགའ་བས་
251



ཕམ་པར་གྱུར། ། དགེ་བ་སྤྱོད་ལ་རང་བཞིན་ཕྱིན་ཅི་ལོག །ཁྱོད་ཀྱིས་ཇི་ལྟར་
གཞན་ལ་དམ་པ་སྦྱིན། །བདག་གིས་དམ་པ་སྦྱིན་ཞེས་གནང་གྱུར་ན། །ཁྱོད་ཀྱི་
ཡིད་ཀྱང་སྦྱིན་པར་སྤྲོ་མི་འགྱུར། །སྐྱོན་དང་བཅས་པ་ཁྲེལ་ཡོད་སུ་ཞིག་སྨྲ། །དེ་
སྐད་རེ་ཞིག་ང་ལ་མ་སྨྲ་ཅིག །དེ་ནས་སུ་དཱ་སའི་བུ་ཅུང་ཟད་ངོ་ཚ་བར་གྱུར་ཏེ།
མགོ་སྨད་ནས། ༼བྱང་ཆུབ་སེམས་དཔའ་ལ་སྨྲས་པ། ཁྱོད་དེ་ལྟར་བདག་ལ་
དོགས་པ་མ་སྐྱེད་ཅིག །བདག་གིས་སྲོག་ཀྱང་ཡོངས་བཏང་ནས། ། དམ་པ་དེ་
རྣམས་བདག་འབུལ་གྱིས། ། རྒྱལ་པོ་ཅི་དང་ཅི་བཞེད་པ། ། བག་ཕབ་ནས་ནི་དེ་
སློང་ཤིག །བྱང་ཆུབ་སེམས་པས་སྨྲས་པ། འོ་ན། བདེན་པའི་བརྟུལ་ཞུགས་
ལོང་ལ་སེམས་ཅན་གསོད་པ་སྤོངས། །སྐྱེ་བོ་བཙོན་དུ་བཟུང་བ་འདི་རྣམས་མ་ལུས་
ཐོང་། །དཔའ་བོ་ཁྱོད་ཀྱིས་མི་ཤ་ཟ་བ་རབ་ཏུ་སྤོངས། །དམ་པའི་ནང་ནས་མཆོག་
གྱུར་འདི་བཞི་སྦྱིན་པར་གྱིས། །སུ་དཱ་སའི་བུས་སྨྲས་པ། དམ་པ་སྔ་མ་གསུམ་ནི་
ཁྱོད་ལ་འབུལ། །དམ་པ་བཞི་པ་གཞན་ཞིག་བསླང་དུ་གསོལ། །བདག་ནི་མི་ཤ་མི་
ཟ་མི་ནུས་པས། ། སྔ་ནས་ཁྱོད་ཉིད་མཁྱེན་པར་མ་གྱུར་ཏམ། །བྱང་ཆུབ་སེམས་
པས་སྨྲས་པ། ཁྱོད་ཀྱིས་དམ་པ་སྦྱིན་པ་ག་ལ་ནུས་ཞེས་ངས་མ་སྨྲས་སམ།་ ཨེ་
མའོ་དེ་ལྟར་ཟེར་བ་དེ་ཁོ་ན་བཞིན་དུ་གྱུར་ཏོ། ། ཀྱེ་གཞན་ ཡང་། ཁྱོད་ཉོན་ཅིག
མི་ཤ་ཟ་བ་མ་སྤངས་ན། །ཇི་ལྟར་བདེན་པར་སྨྲ་བར་འགྱུར། ། རྒྱལ་པོ་ཁྱོད་ཀྱིས་
སྲོག་ཆགས་རྣམས། ། མི་གསོད་པ་ཡང་ག་ལ་ནུས། །བདག་གི་སྲོག་ཀྱང་ཡོངས་
སྤོངས་ནས། །དམ་པ་འདི་རྣམས་སྦྱིན་ནོ་ཞེས། ། ཐོག་མར་དེ་སྐད་མ་སྨྲས་སམ། །
དེ་བས་འདི་ལྟར་གཞན་དུ་གྱུར། ། ཤ་ཡི་ཕྱིར་ནི་མི་བསད་ན། ། སྲོག་ཆགས་མི་
གསོད་ག་ལ་ནུས། །དེ་ལྟར་གྱུར་ན་དམ་པ་གསུམ། །ཁྱོད་ཀྱིས་ཇི་ལྟར་སྦྱིན་པར་
འགྱུར། ། སུ་དཱ་སའི་བུས་སྨྲས་པ། གང་གི་ཕྱིར་ནི་རྒྱལ་སྲིད་ཉམས། ། ནགས་
ཚལ་ སྡུག་བསྔལ་བདག་གིས་མྱོང༌། ། ཆོས་ལས་ཉམས་ཤིང་ གཏམ་ ངན་ ཐོབ། །
བདག་གིས་དེ་ནི་ཇི་ལྟར་བཏང༌། །བྱང་ཆུབ་སེམས་པས་སྨྲས་པ། དེ་བས་ན་
ཁྱོད་ཀྱིས་དེ་བཏང་བའི་རིགས་མེད། གང་ཕྱིར་ཁྱོད་ནི་ཆོས་དང་སྲིད། ། བདེ་
252



དང་གྲགས་པ་ཉམས་པར་གྱུར། ། ཕུང་བར་གྱུར་པའི་འབྱུང་གནས་དེ། །ཇི་ལྟར་
བཏང་བ་མི་རིགས་ཀྱི། །བྱིན་ན་འགྱོད་པ་སྐྱེ་བ་འདི། ། སྐྱེ་བོ་སེམས་རྒྱ་ཆུང་ངུ་
ལ། ། སྲིད་པར་འགྱུར་བའི་འོས་ཡིན་ཏེ། །དེ་བས་ཁྱོད་ཀྱང་ཟིལ་གནོན་ཏམ། ། དེ་
བས་ན་ཁྱོད་སྡིག་པའི་རྗེས་སུ་འབྲང་བ་ཐོང་ལ། བདག་ཉིད་ཤེས་པར་བྱ་བར་
རིགས་སོ། ། ཁྱོད་སུ་དཱ་སའི་བུ་མ་ཡིན་ནམ། སྨན་པ་མཁས་ པས་བརྟགས་ཏེ་
ལེགས་པར་སྦྱར་བའི་ ཤ་།གྲོང་དང་ དགོན་པ་ སྐམ་གཤེར་ཆུ་དང་ ཐང་ལས་་་
སྐྱེས། ། དེ་ལྟ་བུ་ཡི་ ཤ་རྣམས་ཡོད་ཀྱི་དེ་ཡིས་སེམས་མགུ་བྱོས། ། མི་ཤ་སྨད་པར་
འགྱུར་བ་བཏང་ན་རབ་ཏུ་ལེགས། ། རྔ་སྒྲ་སྙན་པ་དབྱར་གྱི་འབྲུག་སྒྲ་བཞིན་དུ་
སྒྲོགས། གླུ་སྒྲ་སྙན་དང་རྒྱལ་སྲིད་དེ་དང་དེ། གཉེན་དང་བུ་དང་ནང་མི་ཡིད་
དུ་འོང་བ་རྣམས། །བོར་ནས་ནགས་ཚལ་དབེན་པ་འདི་ན་ཅི་ཞིག་དགའ། ། རྒྱལ་
པོས་སེམས་ཀྱི་དབང་དུ་འགྲོ་བར་མི་རིགས་ཀྱི། ། ཆོས་དང་སྲིད་ལ་མི་གནོད་ལམ་
དུ་འཇུག་པར་རིགས། ། རྒྱལ་པོ་གཅིག་པུས་གཡུལ་ངོར་དམག་གི་དཔུང་ལས་་་
རྒྱལ། ། སེམས་ཙམ་ཚར་བཅད་ཕྱིར་ནི་སྔར་མ་མ་བྱེད་ཅིག །མི་ཡི་བདག་པོ་
འཇིག་རྟེན་ཕྱི་མའང་ལྟ་བར་རིགས། །དེ་བས་དགའ་ཡང་ཕན་པ་མ་ཡིན་བརྟེན་མི་
རིགས། ། ལམ་གང་ཡིད་དུ་འོང་བ་གྲགས་དང་མི་འགལ་བའི། ། དེ་ནི་མི་དགའ་
འང་སྨན་བཏུང་བཞིན་དུ་བརྟེན་པར་རིགས། ། དེ་ནས་སུ་དཱ་སའི་བུ་རབ་ཏུ་དད་
པར་གྱུར་ནས། མིག་ནི་མཆི་མས་གང་སྐད་ནི་འཛེར་བཞིན་དུ། བྱང་ཆུབ་
སེམས་དཔའི་དྲུང་དུ་འོངས་ནས། རྐང་པ་གཉིས་ལ་འཇུས་ནས་སྨྲས་པ། ཡོན་
ཏན་མེ་ཏོག་ཕྱེ་མས་བསོད་ནམས་དྲི་ཞིམ་དང༌། ། ཁྱོད་ཀྱི་གྲགས་པའི་རྒྱུ་ཡིས་འགྲོ་
བ་འདི་དག་ཁྱབ། །འདི་ལྟར་སྡིག་སྤྱོད་འཆི་བདག་ཕོ་ཉར་བདག་གྱུར་ལ། ། ཁྱོད་
ལྟར་ཐུགས་རྗེ་ཆེ་བ་གཞན་ནི་སུ་ཞིག་མཆིས། ། ཁྱོད་ནི་བདག་གི་སྟོན་པ་བླ་མ་ལྷ་
ཉིད་ལགས། །ཁྱོད་ཀྱིས་བསྒོ་བ་འདི་རྣམས་བདག་གིས་སྤྱི་བོས་མཆོད། ། ད་ཕྱིན་
སླན་ཆད་བདག་ནི་མི་ཤ་ཡོང་མི་འཚལ། །བདག་ལ་ཅི་སྐད་བཀའ་སྩལ་དེ་དག་དེ་
བཞིན་བགྱི། །མཆོད་སྦྱིན་ཕྱིར་ནི་རྒྱལ་པོའི་བུ་འཕྲོག་པ། །བདག་གིས་བཙོན་རར་
253



སྩལ་བས་མི་དགའ་ཞིང༌། བཞིན་མདངས་ཉམས་ལ་ མྱ་ངན་གདུངས་ པའི་ས་ས་
ཡིད། །དེ་དག་ཀུན་ཀྱང་བཏང་གིས་ལྷན་ཅིག་བཞུད། ། དེ་ནས་བྱང་ཆུབ་སེམས་
པས་དེ་བཞིན་དུ་བྱའོ་ཞེས་དེས་སྨྲས་པ་བཞིན་དུ་མཉན་ནས། རྒྱལ་ པོའི་བུ་
བཙོན་དུ་བཟུང་བ་གང་ན་འཁོད་པ་དེར་སོང་ངོ༌། ། རྒྱལ་པོའི་བུ་དེ་རྣམས་ཀྱིས་བུ་
ཟླ་བ་མཐོང་ནས་བལྟས་སོ། །བདག་ཅག་ནི་ཐར་རོ་སྙམ་ནས་རབ་ཏུ་དགའ་བར་
གྱུར་ཏེ། རྒྱལ་བུ་དེ་དག་ཟླ་བ་མཐོང་ནས་ནི། ། རབ་ཏུ་འཛུམ་དམུལ་མདངས་
གསལ་རྣམ་པར་མཛེས། ། སྟོན་ཀའི་དུས་ཀྱི་ཟླ་བའི་འོད་ཟེར་གྱིས། ། མེ་ཏོག་ཀུ་
མུད་ཁ་བྱེ་མཚོ་གསལ་བཞིན། །དེ་ནས་བྱང་ཆུབ་སེམས་དཔའ་དེ་དག་གི་དྲུང་དུ་
འོངས་ནས་དབུགས་ཕྱུང་ཚིག་སྙན་པས་དགའ་བར་བྱས་ཏེ། དེ་བས་རྒྱལ་བུ་དེ་
རྣམས་སུ་དཱ་སའི་བུ་ལ་གནོད་པ་མི་བྱེད་པར་མནའ་བསྒགས་བཙོན་ནས་ཕྱུང་སྟེ།
སུ་དཱ་སའི་བུ་དང་རྒྱལ་བུ་དེ་དག་གིས་བསྐྱལ་ཏེ། རང་གི་རྒྱལ་སྲིད་ལ་གནས་ནས་
རྒྱལ་བུ་དེ་དག་དང་སུ་ད་སའི་བུ་ལ་ཇི་ལྟར་རིགས་པར་རིམ་གྲོ་བྱས་ཏེ་སོ་སོའི་རྒྱལ་
སྲིད་ལ་བཀོད་དོ། །དེ་ལྟ་བས་ན་སྐྱེ་བོ་དམ་པ་རྣམས་དང་འཕྲད་ན། ། | ཇི་ལྟར་
འཕྲད་ཀྱང་རུང་སྟེ་ལེགས་པར་འགྱུར་བའི་ཕྱིར། ལེགས་པར་འདོད་པ་རྣམས་
ཀྱིས་སྐྱེ་བོ་དམ་པ་ལ་བརྟེན་པར་བྱའོ། །སངས་རྒྱས་བཅོམ་ལྡན་འདས་རྣམས་ནི་ཚེ་
རབས་ སྔ་མ་ལ་ཡང་མ་འདྲིས་པ་ལ་བྱམས་ཤིང་ཕན་འདོགས་པ་ཡིན་ནོ། ། དེ་
བཞིན་གཤེགས་པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། །དེ་བཞིན་དུ་
དམ་པའི་ཆོས་མཉན་ན། སྐྱོན་མེད་ཅིང་ཡོན་ཏན་དང་ལྡན་པར་འགྱུར་བའི་
ཕྱིར། །དམ་པའི་ཆོས་མཉན་པའི་ཡོན་ཏན་བསྔགས་པ་ལ་ཡང་བརྗོད་པ་་་་
བྱའོ། །ཆོས་ཐོས་ན་དེ་ལྟར་ཕན་ཡོན་རྣམ་པ་དུ་མ་ཡོད་པའི་ཕྱིར། མང་དུ་ཐོས་
པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། །བདེན་པའི་ཚིག་བསྲུང་ན་དེ་
ལྟར་སྐྱེ་བོ་དམ་པ་རྣམས་དགའ་ཞིང་བསོད་ནམས་དང་གྲགས་པའི་འབྱུང་གནས་
སུ་གྱུར་པའི་ཕྱིར་བདེན་པའི་ཚིག་བསྲུང་བའི་ཡོན་ཏན་བསྔགས་པ་ལ་ཡང་བརྗོད་
པར་བྱའོ། ། སྐྱེས་བུ་དམ་པ་རྣམས་ནི་དེ་ལྟར་བདག་གི་སྲོག་དང་བདེ་བ་དང་
254



དབང་ཕྱུག་ལ་ཡང་མི་ལྟ་བར་བདེན་པའི་ཚིག་བསྲུང་ངོ་ཞེས་སྐྱེས་བུ་དམ་པའི་ཡོན་
ཏན་བསྔོགས་པ་ལ་ཡང་སྦྱོར་བར་བྱའོ། །ཟླ་བར་སྐྱེས་པའི་རབས་ཏེ་སུམ་ཅུ་གཅིག་
པའོ། །། ། ། | ༧ :: 1:། ། ར འི ་ན་ ༡1:|:/༡༢ ༡ །
སོ་གཉིས་པ།
ཡིག ༣༡ །
ལྕགས་ཀྱི་ཁྱིམ་ལ་སྐྱོ་བ་སྐྱེས་པའི་རབས། །
རྣབམ་པོ་བཅུ་གཉིས་པ་སྟེ་ཐ་མའོ། ། ཡིད་སྐྱོ་བར་གྱུར་པ་རྣམས་ལ་ནི་རྒྱལ་
སྲིད་ཀྱི་དཔལ་ཡང་ལེགས་པའི་ལམ་ལ་སྒྲིབ་པར་མི་འགྱུར་བའི་ཕྱིར་སྐྱོ་བ་ལ་གོམས་
པར་བྱའོ། ། དེ་ཡང་འདི་ལྟར་བཅོམ་ལྡན་འདས་འདི་བྱང་ཆུབ་སེམས་པར་གྱུར་
པའི་ཚེ། འཇིག་རྟེན་ན་ན་བ་དང་། རྒས་པ་དང༌། འཆི་བ་དང་། ། སྡུག་པ་
དང་བྲལ་བ་ལ་ སོགས་ པའི་ སྡུག་བསྔལ་ མང་ པོ་བྱུང་བས་ སྡུག་བསྔལ་བ་དང༌།
མགོན་མེད་པ་དང་། སྐྱབས་མེད་པ་དང་། དཔུང་གཉེན་མེད་པ་དག་མཐོང་
ནས་སྙིང་རྗེས་བསྐུལ་ནས་དེ་དག་ལ་བསྐྱབ་པར་སེམས་པ་རབ་ཏུ་དགེ་བའི་རང་
བཞིན་ཅན་ཏེ། འཇིག་རྟེན་མི་མཐུན་པ་དང་། མ་ཤེས་པ་ལ་ཡང་ཕན་པ་དང༌།
བདེ་ བའི་ ཁྱད་ པར་ དེ་ དང༌ དེ་ དག་ བསྒྲུབ་ ཅིང་། རེ་ཞིག་ རྒྱལ་ པོའི་ རིགས།
འབངས་གློ་བ་ཉེ་བའི་བདེ་བ་དང་། འཁྲུགས་པ་མེད་པའི་དལ་བ་ཕུན་སུམ་
ཚོགས་པ་དང་། རྒྱལ་ཕྲན་དྲེགས་པ་རྣམས་ཕྱག་འཚལ་ནས་མངོན་པར་གྲགས་
པར་གྱུར་ཅིང་། དབང་ཐང་ཆེ་བ་དུལ་བ་ལ་དགའ་བའི་རིགས་ཞིག་ཏུ་སྐྱེས་པར་
གྱུར་ཏོ་ཞེས་གྲགས་སོ། །དེ་དང་པོ་སྐྱེས་པའི་ཚེ་ནའང་རྒྱལ་པོའི་རིགས་དེ་དང་ཕོ་
བྲང་འཁོར་གྱི་མི་རྣམས་ཀྱང་བདེ་བ་དང་ལྡན་ཞིང་སྡུག་བསྔལ་དང་བྲལ་བ་དེ་དང་
མཚུངས་པར་གྱུར་པས་མངོན་པར་མཐོ་ཞིང་དལ་བའི་དཔལ་ཆེན་པོ་དང་ལྡན་
པར་ གྱུར་ཏོ། ། སྦྱིན་པ་ཐོབ་པས་བྲམ་ཟེ་མ་གུ་ ཞིང་གཡེངས། །འབངས་རྣམས་
དྲེགས་ཤིང་ཆ་ལུགས་བཟང་པོ་འཕྱར། །རྔ་སྒྲ་མང་པོའི་བྲག་ཆས་རི་ལུང་གང་། །
ཀུན་ཏུ་དགའ་བའི་གར་ནི་རྒྱུན་མི་ཆད། ། ཀླུ་སྒྲ་ སྙན་དང་དགོད་སྒྲ་འབྲེལ་མར་
འབྱུང༌། །གཅིག་ལ་གཅིག་འཇུས་དགའ་བ་རྣམ་པར་འཕེལ། །གཏམ་སྙན་བསྐྱལ་
255



བའི་བྱ་དགས་མགུ་བའི་མིས། ། རྒྱལ་པོའི་མངོན་པར་མཐོ་བའི་ཤིས་པ་བརྗོད། །
སྒོ་རྣམས་ ཕྱེ་ཞིང་བཙོན་དུ་བཟུང་བ་མེད། ། སྲང་གི་བཞི་མདོར་རྒྱལ་མཚན་་ས་
བཙུགས་པས་མཛེས། ། མེ་ཏོག་ཕྱེ་མ་ཁུ་བས་ས་གཞི་བརྒྱན། །དགའ་སྟོན་བཟང་
པོས་གྲོང་ཁྱེར་ཉམས་དགར་གྱུར། །ཁང་པ་ཆེན་པོའི་སྟེང་ནས་གསེར་དང་གོས། །
རྒྱན་ལ་སོགས་པ་ཆར་བཞིན་འབབ་པ་ཡིས། །འཇིག་རྟེན་འདི་དག་དཔལ་གྱིས་
ཁྱབ་པར་སྩོལ། །གངྒཱ་སྨྱོན་པ་དྲག་ཏུ་འབབ་པ་འདྲ། །དེའི་ཚེ་ཡང་རྒྱལ་པོ་དེའི་བུ་
བཙས་སོ་ཅོག་ཤི་བར་གྱུར་ཏེ། དེ་ལྟར་གྱུར་པ་དེ་ཡང་མི་མ་ཡིན་པས་བྱས་པ་
ཡིན་པར་སེམས་ནས། བུ་དེ་བསྲུང་བའི་ཕྱིར་བུ་བཙས་པའི་ཁང་པ་ལྕགས་
འབའ་ཞིག་ལས་བྱས་པ་བཟང་པོ་ནོར་བུ་དང་གསེར་དངུལ་གྱི་རྒྱན་གྱིས་བརྒྱན་པ་
ཞིག་ཏུ་བཞག་སྟེ། འབྱུང་པོའི་རིག་སྔགས་ཀྱི་ཆོ་ག་དང༌། །རིག་བྱེད་ལས་བྱུང་
བའི་རིམ་པས་བསྲུང་བའི་ཆོ་ག་དང༌། བཀྲ་ཤིས་ཀྱི་དཔྱད་བཟང་པོས་བདེ་
ལེགས་ནི་བྱས། བཙས་པའི་ཆོ་ག་ལ་སོགས་པ་སྦྱང་བའི་ཆོ་ག་ཡང་བྱས་སོ། །
སེམས་དཔའ་ཆེན་པོ་དེ་ཉིད་ཀྱང་སྟོབས་དང་ལྡན་པ་དང༌། བསོད་ནམས་་་
བསགས་པའི་མཐུ་དང་། ། བསྲུང་བ་ལེགས་པར་བྱས་པས་གདོན་རྣམས་ཀྱིས་མ་
ཚུགས་སོ། །དེ་རིམ་གྱིས་བསྐྱེད་པའི་ཆོ་ག་གོ་རིམས་བཞིན་དུ་བྱས་ནས། སློབ་
དཔོན་བླ་མ་མང་དུ་ཐོས་པ་དང་། ། ཆོ་རིགས་བཙུན་པ་དང༌། སྤྱོད་ཚུལ་བཟང་
བ་དང་། མཁས་པར་གྲགས་པ་དང༌། བཀུར་སྟི་ཐོབ་པ་དང་། རབ་ཏུ་ཞི་བ་
དང༌། དུལ་བ་དང༌། ཤེས་རབ་ཀྱི་ཡོན་ཏན་དང་ལྡན་པ་རྣམས་ལས་རིག་པའི་
གནས་དུ་མ་ནི་ལོབས། ལང་ཚོའི་གཟི་མདངས་ནི་ཉིན་རེ་ཞིང་སྐྱེས་པས་ལུས་ནི་
ཡོངས་སུ་རྫོགས་པར་གྱུར། རང་བཞིན་གྱིས་དུལ་བ་དང་དགའ་བས་ནི་སྐྱེ་བོ་
དང༌། ཡོངས་ཀྱི་སྐྱེ་བོ་རྣམས་ནི་རབ་ཏུ་དགའ་བའི་གནས་སུ་གྱུར་ཏོ། །དམ་པ་
རིང་ན་གནས་གྱུར་ཀྱང༌། །མ་འདྲིས་གཉེན་དུ་མ་འབྲེལ་བའི། ། སྐྱེ་བོ་དགའ་བས་
རྗེས་འབྲང་བ། །དེ་ཡི་རྒྱུ་ནི་ཡོན་ཏན་དཔལ། །འོད་ཟེར་རབ་ཏུ་གསལ་བ་ཡིས། །
གནམ་ནི་དགོད་པ་ལྟར་བྱེད་པའི། ། སྟོན་ཀའི་ཟླ་བ་དེ་དང་ནི། ། འཇིག་རྟེན་
256



རྣམས་དང་ཅི་ཞིག་འབྲེལ། །དེ་ནས་སེམས་དཔའ་ཆེན་པོ་དེ་བསོད་ནམས་ཀྱི་མཐུ་
ལས་བྱུང་བའི་བདེ་བ་ཆེན་པོ་ལྷའི་ལོངས་སྤྱོད་དང་འདྲ་བའི་ལོངས་སྤྱོད་ལ་ཉེ་བར་
སྤྱོད་ཅིང༌། ཕས་ཀྱང་བྱམས་ཤིང་རབ་ཏུ་བཀུར་སྟི་བྱས་ཏེ་ཡིད་བརྟན་ཞིང་བག་
ཕབ་སྟེ། རིམ་གྲོ་ཆེར་བྱས་པ་ལས་རེ་ཞིག་ཅིག་རང་གི་ཕོ་བྲང་དམ་པ་ནས་མེ་
ཏོག་ཀུ་མུ་དའི་ལོངས་སྤྱོད་ཀྱི་དུས་ལ་བབ་སྟེ། རྒྱུན་བཟང་པོ་དགའ་དགའ་ལྟར་
འདུག་པ་ལ་བལྟར་འགྲོ་བ་ལ་ཕས་ཀྱང་གནང་སྟེ། ཤིང་རྟ་བཟང་པོ་གསེར་དང་
ནོར་བུ་དང་དངུལ་གྱི་རྒྱན་བཟང་པོ་སྣ་ཚོགས་ཀྱིས་བརྒྱན། བ་དན་དང་རྒྱལ་
མཚན་ཁ་དོག་སྣ་ཚོགས་ཅན་རབ་ཏུ་གཡོ་བ་རྣམས་བཙུགས། གསེར་གྱི་འཇིམ་
བག་གིས་གཡོགས་པ། རྟ་དུལ་ཞིང་བདེ་བས་དྲངས་པ། ཁ་ལོ་བསྒྱུར་བ་བཟོ་
ཞིང་དེད་ལ་མཁས་ཤིང་གཙང་ལ་དུལ་ཞིང་བརྟན་པ་དང་ལྡན་པ། གཡོག་་་
འཁོར་ཆ་ལུགས་བཟང་པོ་སྣ་ཚོགས་སུ་བྱས་པས་བསྐོར་བ། རྔ་སྒྲ་སྙན་པའི་རྔ་
བརྡུང་བས་མདུན་དུ་དྲངས་པ་ལ་ཞོན་ཏེ།། ཕོ་བྲང་མཆོག་དེ་ནས་རྒྱུ་ཞིང་སོང་
སོང་བ་ལས། ཕོ་བྲང་འཁོར་གྱི་མིས་རྒྱལ་བུ་དེ་ལ་ལྟ་ བས་ སེམས་ནི་ གཡེངས།
ངོ་མཚར་ཆེ་བས་མིག་ནི་རིག་རིག་པོར་ནི་བལྟ། ། བསྟོད་པས་དགའ་བར་བྱེད་
ཅིང་ཐལ་མོ་སྦྱར་ཏེ། ཤིས་པར་བརྗོད་པའི་ཚིག་ནི་འདོན། དགའ་སྟོན་གྱི་
དགའ་བའི་ཆས་བཟང་པོ་བཞུགས་པ་རྣམས་ཀྱིས་མཛེས་པ་མང་པོ་རྣམས་ལ་་་
བརྟགས་ན། སེམས་དགའ་བར་གྱུར་བའི་སྐབས་ལ་བབ་ཀྱང༌། ཚེ་རབས་སྔ་
མ་ལ་སེམས་སྐྱོ་བ་ལ་གོམས་པར་བྱས་པའི་ཕྱིར་དྲན་པ་འདི་ལྟ་བུ་རྙེད་པར་གྱུར་
ཏོ། །ཀྱེ་མའོ་འཇིག་རྟེན་ཉོན་མོངས་དག གནས་པ་མི་བརྟན་མི་དགར་གྱུར། །
ཀུ་མུ་ད་ཡི་དཔལ་འདི་ཡང་། །དྲན་པར་བྱ་བ་ཉིད་དུ་འགྱུར། །འགྲོ་བ་འདི་ལྟ་
བུར་ནི་འཁོད་པ་ལ། ། སྐྱེ་བོ་འཇིགས་པ་མེད་པར་རེ་མཚར་ཀྱེ། །ལམ་རྣམས་
ཐམས་ ཅད་འཆི་བདག་ཉིད་ཀྱིས་བཀག།དོགས་པ་མེད་པར་ རབ་ ཏུ་དགའ་
བཞིན་སྤྱོད། །ན་དང་རྒས་དང་འཆི་བས་གནོད་བྱེད་དགྲ །མཐུ་ཆེན་དགག་ཏུ་
མི་ནུས་ཡོད་བཞིན་ལ། །འཇིག་རྟེན་ཕ་རོལ་ཉམ་ངར་ངེས་འགྲོ་ན། ། སེམས་ཤེས་
257



སུ་ཞིག་འདི་ལ་དགའ་བར་སེམས། ། སྤྲིན་ཆེན་གློག་འགྱུ་གསེར་ཕྲེང་འདྲ་བ་་་
དག །རྒྱ་མཚོ་ཆེན་པོ་རྣམས་ཀྱི་སྒྲ་ཡང་ཕྱུང་། ཆར་ཆེན་འབབ་པའི་རྩོམ་པ་
ཆེན་པོ་བྱས། །ཀུན་ཏུ་འདུས་ཀྱང་དེ་ནས་དེངས་པར་འགྱུར། ། ཆུ་འབབ་དྲག་
པོའི་ཤུགས་ཀྱིས་ཤིང་རྣམས་ཀྱི། །རྩ་བ་འགྲམ་ན་ཟབ་ཏུ་ཟུག་པ་ཡང་། །རྩོད་ནས་
བཏོན་ཏེ་སླར་ཡང་ཆུ་དེ་ཉིད། །འབྲེལ་ཞིང་བྲི་ནས་མྱ་ངན་གདུངས་པ་བཞིན། །
རླུང་གི་མཐུས་ཀྱང་རི་ཡི་རྩེ་མོ་བསྙིལ། ། སྤྲིན་གྱི་ཚོགས་ཀྱང་དྲག་པོའི་ཤུགས་ཀྱིས་
གཏོར། །རྒྱ་མཚོའི་ཆུ་ཡང་རྣམ་པར་དཀྲུགས་ཤིང་ཀློང་། །དེ་ལྟའི་རླུང་ཡང་རབ་
ཏུ་ཞི་བར་འགྱུར། །མེ་ལྕེ་རབ་འབར་མེ་སྟག་འཕྲོ་བ་ཡིས། ། ནགས་ཚལ་མཛེས་
དང་རྩྭ་རྣམས་ཀུན་བསྲེགས་ནས། །དེ་འདྲའི་མེ་ཡང་རིམ་གྱིས་ཞི་བར་འགྱུར། །
རབ་ཏུ་འབར་ཡང་དེ་ནས་མེད་པར་འགྱུར། །འདུས་པ་གང་ཞིག་འབྲལ་བ་མ་གྱུར་
ཡོད། །དར་བ་གང་ཞིག་རྒུད་པར་མ་གྱུར་ཡོད། །འགྲོ་བའི་རྒྱུད་ནི་རབ་ཏུ་གཡོ་བ་
ལ། །མ་བརྟགས་པར་ནི་སྐྱེ་བོ་དགའ་བར་འགྱུར། ། བདག་ཉིད་ཆེན་པོ་དེ་སེམས་
སྐྱོ་བ་དེས་དེ་ལྟར་བརྟགས་ནས། །རབ་ཏུ་དགའ་བས་སེམས་གཡེངས་པའི་ཡིད་
ནི་སླར་བཟློག ཕོ་བྲང་དམ་པ་རྒྱན་གྱིས་བརྒྱན་པ་དགའ་དགའ་ལྟར་འདུག་པ་
དང༌། མི་མང་པོ་སྣ་ཚོགས་ཆེན་འདུས་པ་རྣམས་ལ་ཡང་སེམས་མ་ཆགས་པར་
སླར་ལོག་སྟེ་མཐར་གྱིས་རང་གནས་སུ་ཕྱིན་ནས། བདག་རང་ལ་འདི་ལྟར་རྟོག་
གྲོ །ལོངས་སྤྱོད་ཀྱི་བདེ་བ་ལ་སེམས་རབ་ཏུ་སྐྱོ་བར་གྱུར་ཏེ། | མ་ཆགས་ནས་
ཆོས་འབའ་ཞིག་སྐྱབས་སུ་རུང་ངོ་སྙམ་ནས། དེ་བསྒྲུབ་པར་ངེས་པར་བསམས་
ཏེ། སྐབས་ཤིག་ཏུ་རྒྱལ་པོའི་དྲུང་དུ་སོང་སྟེ་དཀའ་ཐུབ་ཀྱི་ནགས་ཚལ་དུ་འགྲོ་
བར་ཐལ་མོ་སྦྱར་ཏེ་གསོལ་བ་གདབ་པ། རབ་ཏུ་བྱུང་ལ་བརྟེན་ནས་སུ། །བདག་
ལ་ཕན་པར་བགྱི་བར་འཚལ། །ཁྱོད་ཀྱི་ཐུགས་དཔག་མཛད་ནས་སུ། །གསོལ་བ་
དེ་ཡང་གནང་བར་མཛོད། ། རྒྱལ་པོ་དེ་བུ་ལ་བྱམས་པས་དེ་སྐད་ཟེར་བ་ཐོས་པ་
ནས། གླང་པོ་ཆེ་མདའ་དུག་ཅན་གྱིས་ཚབས་ཆེར་ཕོག་པ་དང་། ། རྒྱ་མཚོ་རབ་
ཏུ་ཟབ་པ་རླུང་གིས་བསྐྱོད་པ་བཞིན་དུ། དེའི་མྱ་ངན་གྱིས་སེམས་གདུངས་ནས་
258



འཁུམས་ཏེ་འདར་བར་གྱུར་ཏོ། །དེ་ནས་རྒྱལ་པོ་དེ་ཡིས་དེ་བཟློག་ཕྱིར། །བྱམས་
པས་མཆི་མས་བརྣང་སྟེ་མགུལ་ནས་འཇུས། །བུ་གཅིག་ཅི་ཕྱིར་ཇི་ལྟར་གློ་བུར་
དུ། །བདག་ཅག་དོར་བའི་བློ་འདི་སྐྱེས་པར་གྱུར། །བདག་ཉིད་ཕུང་བར་བྱེད་པ་
སུ་ཞིག་གིས། །ཁྱོད་ནི་མི་དགར་བྱས་ནས་འཆིང་བར་འགྱུར། ། སུ་ཡིས་རང་གི་མི་
རྣམས་མྱ་ངན་གྱིས། །གདུངས་ནས་མིག་ནི་མཆི་མས་གང་བར་བྱས། །འོན་ཏེ་ང་
ལ་ཅུང་ཟད་དོགས་པ་འམ། །འཁྲུལ་པར་གྱུར་པ་ཅུང་ཟད་ཐོས་ཀྱང་རུང༌། །དེ་
དག་སྨྲ་ན་དེ་ལས་བཟློག་པར་བྱེད། །དེ་ལྟ་བུ་ནི་བདག་གིས་མ་མཐོང་ངོ༌། །བྱང་
ཆུབ་སེམས་པས་སྨྲས་པ། དེ་ལྟར་རབ་ཏུ་བྱམས་ཁྱོད་ལ། །འཁྲུལ་པ་ལྟ་ཞིག་ག་
ལ་འབྱུང༌། ། བདག་ལ་མི་དགར་བགྱིད་པ་ཡང་། །དེ་ལྟར་ནུས་པ་སུ་ཞིག་་་་་་
མཆིས། ། འོ་ན་ཅི་ཕྱིར་ང་འབོར་བར་སེམས་ཞེས་མིག་མཆི་མས་གང་བཞིན་དུ།
རྒྱལ་པོས་སྨྲས་པ་དང༌། ཡང་དེས་སྨྲས་པ། ཤི་བས་འཇིགས་པའི་ཕྱིར་ལྷ་་
གཟིགས་སུ་གསོལ། དང་པོ་མངལ་དུ་ཞུགས་པའི་ནུབ་མོ་ནས། ། བརྩམས་ཏེ་
འཇིག་རྟེན་འཇིག་རྟེན་འདི་རྣམས་ནི། །ལམ་དུ་ཞུགས་ནས་གཞན་དུ་མ་གོལ་
བར། །འཆི་བདག་དྲུང་དུ་དེ་ནི་ཉེ་བར་འགྲོ །ཐབས་དང་རབ་ཏུ་ལྡན་ཞིང་མཐུ་
ཡོད་ཀྱང༌། །འཆི་དང་རྒ་ལས་སུ་ཡང་ཐར་བ་མེད། །འདི་གཉིས་ཀྱིས་ནི་འདི་ཀུན་
རབ་ཏུ་གཅེས། །དེ་བས་ཆོས་ཀྱི་དོན་དུ་དགོན་པར་མཆི། །མི་རྟ་གླང་ཆེན་ཤིང་རྟ་
མང་པོའི་དམག་ཚོགས་རྣམས། ། རྒྱལ་པོ་དཔུང་དང་ལྡན་པ་ཐགས་ཐོགས་མེད་
པར་ཐུབ། །གཤིན་རྗེའི་དགྲ་ནི་གཅིག་པུར་འདུག་ཀྱང་མི་ཐུབ་ལ། ། དེ་བས་་་
བདག་གི་སེམས་ནི་ཆོས་དོན་བསྒྲུབ་པར་འཚལ། །རྟ་དང་གླང་ཆེན་རྐང་ཐང་ཤིང་
རྟས་ཡོངས་བསྲུངས་ན། །རྒྱལ་པོ་རྣམས་ནི་དགྲ་ལས་རྣམ་པར་ཐར་བར་འགྱུར། །
ཤེད་ཅན་ལ་སོགས་དཔུང་དང་བཅས་པའང་དབང་མེད་པར། །རབ་ཏུ་མཐུ་ཆེན་
འཆི་བདག་དགྲ་ཡི་དབང་དུ་གྱུར། །གླང་ཆེན་སྨྱོན་པའི་མཆེ་བ་མཁར་གྱི་རྟ་བབས་
དང༌། །གཡུལ་ངོར་མི་དང་ཤིང་རྟ་གླང་པོ་རྣམས་ཀྱང་བཅོམ། །གད་པ་ཆེན་པོའི་
ངོས་བྲེལ་བརྒྱལ་བར་གྱུར་པ་ཡི། །མཆེ་བ་དེ་ཡིས་གཤིན་རྗེའི་ཁར་སོང་འབེབས་མ་
259



ནུས། །གོ་མཚོན་བཟང་པོ་བགོས་ཤིང་ཕུབ་བཟུང་ནས། །གཡུལ་ངོར་རྒྱང་གིས་
མདའ་ཡང་འཕེན་པར་ནུས། །དེ་ལྟར་འཕོང་སྐྱེན་རྣམས་ཀྱང་འཁོན་སྙིང་ཅན། །
དགྲ་བོ་གཤིན་རྗེ་ལ་ནི་འཕེན་མི་ནུས། །སེང་གེ་རྣམས་ཀྱང་སེན་མོ་རྣོན་པོས་གླང་
ཆེན་གྱི། །གཟི་བརྗིད་ཟིལ་མནན་སྤྱི་བོར་སྡེར་མོས་འབྲད་ཅིང་འབད། ། སྒྲ་སྐད་
དྲག་པོ་ གྲག་པས་གཞན་ གྱི་སེམས་སྐྲག་བྱས། །གཤིན་རྗེ་འོངས་ནས་མཐུ་དང་
དྲེགས་པ་ཉམས་ནས་ཉལ། །རྒྱལ་པོ་རྣམས་ཀྱང་གཞན་གྱིས་ཉེས་བྱས་ན། །ཉེས་
དང་རྗེས་སུ་མཐུན་པར་ཆད་པས་གཅོད། །འཆི་བདག་དགྲ་བོས་ཉེས་པ་ཆེར་བྱས་
ཀྱང༌། །ཆད་པས་བཅད་པའི་ཐབས་ནི་ཡོང་མི་ཤམས། ། རྒྱལ་པོ་རྣམས་ནི་མཇལ་
དུམ་ལ་ སོགས་པའི། ། ཐབས་ཀྱིས་ཉེས་པ་བྱས་པ་ ཞི་བར་བྱེད། ། འཆི་བདག་
གཏུམ་པོ་དྲེགས་པ་གོམས་བྱས་པས། ། མཇལ་དུམ་ལ་སོགས་པས་ནི་བསྡུམ་མི་
ནུས། །སྦྲུལ་ཆེན་ཁྲོས་པའི་རླུང་གིས་མཆེ་བ་དུག་ཅན་གྱི། །རྩེ་མོ་འབར་བས་མི་
རྣམས་མངོན་སུམ་དུ་འབིགས་ཤིང༌། ། ཤ་ཆགས་བསད་པའི་ཐབས་ལ་རབ་ཏུ་་
མཁས་ གྱུར་ཀྱང༌། ། འཆི་བདག་འོངས་ན་ཟ་བར་བརྩམས་པའང་ཉམས་པར་
གྱུར། ། སྤྲུལ་གདུག་ཁྲོས་ནས་རབ་ཏུ་འཁྲུགས་པས་ཟིན་པ་ཡང་། ། སྨན་པ་རྣམས་
ཀྱིས་སྔོགས་དང་སྨན་གྱིས་དུག་ཞི་བྱེད། །གཤིན་རྗེ་འདི་ནི་མྱུར་བའི་དུག་ལས་རབ་
གདུག་པ། །སྔགས་དང་སྨན་ལ་སོགས་པས་ཐུབ་པར་ཡོང་མི་ནུས། །འདབ་བཟང་
བྱུང་ཡང་གཤོག་པའི་རླུང་གིས་རྒྱ་མཚོའི་ཆུ། །ཉ་མང་འཕྱོ་བ་འབྲུག་སྒྲ་དྲག་པོས་
དཀྲུགས་པ་ཡང་། །རྣམ་པར་གཏོར་ནས་གདེངས་ཀ་ཕྱར་བའི་སྦྲུལ་རྣམས་་་བས་
འཛིན། །དེ་བཞིན་འཆི་བདག་རབ་ཏུ་གཞོམ་པར་ཡོང་མི་ནུས། ། སྟག་ཀྱང་ནགས་
ཚལ་དག་ན་རི་དྭགས་བྲོས་པ་རྣམས། །རབ་ཏུ་མགྱོགས་པས་བསྙགས་ནས་སྡེར་མོ་
རྡོ་རྗེ་ཡིས། ། ཐང་ཅིག་བཏབ་པ་ཙམ་གྱིས་བཟུང་ནས་ཁྲག་འཐུང་ན། ། འཆི་
བདག་འོང་ན་དེ་ལྟར་རྟུལ་ཕོད་མེད་པར་འགྱུར། ། སྟག་གིས་ཁ་གདངས་མཆེ་བ་
རབ་ཏུ་གཙིགས་པ་ཡི། །ནང་དུ་སོང་བའི་རི་དྭགས་རྣམས་ཀྱང་ཐར་བ་སྲིད། །
གཤིན་རྗེའི་ཁ་གདངས་ན་དང་རྒས་པའི་མཆེ་བ་གཙིགས། །དེ་ཡི་ནང་དུ་སོང་བ་
260



སུ་ཞིག་ཐེར་བ་ཡོད། ། མི་སྡུག་འཇིགས་ལ་དམ་དུ་འཛིན་པའི་གདོན། ། གཟི་དང་
བཅས་པས་མི་ཡི་སྲོག་ཀྱང་འཕྲོག །འཆི་བདག་དགྲ་དང་འཐབ་མོའི་དུས་རན་
ན། །རབ་ཏུ་བསྙེམས་པའི་མཐུ་རྩལ་ཉམས་པར་འགྱུར། །མཆོད་འདོད་གནོད་
བྱེད་འོང་བའི་གདོན་རྣམས་ཀྱང་། ། རིག་སྔགས་གྲུབ་པ་རྣམས་ཀྱི་མཐུ་དག་་་་
དང་། །དཀའ་ཐུབ་བདེ་ལེགས་སྨན་གྱིས་ཞི་བར་ནུས། ། འཆི་བདག་གདོན་ནི་
བཟློག་པར་ཡོང་མི་ནུས། །མང་པོ་འདུས་པའི་ནང་དུ་སྒྱུ་མ་མཁན། ། སྐྱེ་བོ་རྣམས་
ཀྱི་མིག་ཀྱང་བསླུ་བར་ནུས། །གཤིན་རྗེ་འདི་ལ་མཚར་གྱི་མཐུ་ཅི་ཡོད། །དེ་དག་
གིས་ཀྱང་བསླུ་བར་ཡོང་མི་ནུས། ། གསང་སྔགས་གྲུབ་པའི་དཀའ་ཐུབ་མཐུ་ཡིས་
དུག་ཞི་ནུས། །སྨན་པ་མཆོག་གིས་མི་ཡི་ནད་ཀྱང་ཞི་བར་ནུས། །དྷན་ནན་ཏ་རི་ལ་
སོགས་པ་ཡང་མེད་པར་གྱུར། །དེ་བས་ཆོས་ཕྱིར་བདག་བློ་བས་མཐར་མཆི་བར་
མོས། ། རིག་སྔགས་འཆང་རྣམས་ གསང་ སྔགས་ མཐུ་ སྟོབས་ སྣ་ཚོགས་ཀྱིས། །
མངོན་དུ་བྱུང་ནས་བར་བར་སླར་ཡང་མི་སྣང་གྱུར། །བར་བར་མཁའ་ལ་འགྲོ་ཞིང༌
བར་བར་ས་འོག་ནུབ། །འཆི་བདག་བྱུང་ན་མཐུ་ སྟོབས་རབ་ ཏུ་ཉམས་པར་་་་
གྱུར། ། ལྷ་དབང་དྲེགས་པ་རྣམས་ཀྱང་ལྷ་མིན་དམག་གིས་བཟློག །ལྷ་མིན་་་་
དྲེགས་པ་རྣམས་ཀྱང་ལྷ་ཡི་དཔུང་གིས་བཟློག །ང་རྒྱལ་བསྡོ་བའི་བློ་ཅན་དམག་
ཚོགས་ཆེན་པོའི་དཔུང་། །དེ་དག་ཀུན་བསྡོངས་ པས་ ཀྱང་འཆི་བདག་ཡོང་མི་་
ཐུབ། །གཤིན་རྗེ་དགྲ་བོའི་གླང་པོ་མི་བཟློག་པ། ། འདི་འདྲ་རིག་ནས་ཁྱིམ་ན་
བདག་མི་དགའ། །ཁྲོས་པའམ་བྱམས་པ་མ་མཆིས་ཕྱིར་མ་ལགས། ། ཆོས་ཀྱི་དོན་
དུ་བདག་ནི་ངེས་པར་མཆི། །རྒྱལ་པོས་སྨྲས་པ། འོ་ན་དེ་ལྟར་འཆི་བདག་གིས་
འཇིགས་པ་བཅོས་སུ་མི་རུང་ན་ཆོས་ཡོངས་སུ་བཟུང་སྟེ་ནགས་ཚལ་དུ་སོང་ཡང་ཅི་
ལ་ཕན། ཁྱོད་ཀྱི་ནགས་སུ་འཆི་བདག་གི་དགྲ་དེ་མི་འོང་ངམ་ཅི། དྲང་སྲོང་
ཆོས་ལ་གནས་པའང་ནགས་སུ་མ་ཤིའམ། །དེ་ལྟར་ཐམས་ཅད་ནའང་ཆོས་ཀྱི་རང་
བཞིན་ན། །ཁྱིམ་དག་བོར་ཏེ་ནགས་སུ་སོང་ཡང་ཅི་ལ་ཕན། །བྱང་ཆུབ་སེམས་
པས་སྨྲས་པ། ནགས་དང་ཁྱིམ་ན་འདུག་ཀྱང་འཆི་བདག་འོང་འགྱུར་ལ། །ཆོས་
261



ལ་གནས་དང་ལོག་པར་སྤྱོད་ལ་མཚུངས་སྤྱོད་ཀྱང༌། ། ཆོས་ཀྱི་བདག་ཉིད་ཅན་
རྣམས་མྱ་ངན་གདུང་མི་འགྱུར། །ཆོས་ཀྱང་ནགས་ཚལ་དག་ན་བདེ་བར་བསྒྲུབ་ཏུ་
མཆིས། ། ལྷ་གཟིགས་སུ་གསོལ། ། བག་མེད་དྲེགས་དང་འདོད་ཆགས་དང་། །
བརྐམ་དང་ཞེ་སྡང་གཞིར་གྱུར་ཁྱིམ། །དེ་ཡི་གཉེན་པོར་གྱུར་པའི་ཆོས། །སྤྱད་
པའི་སྐབས་ལྟ་ག་ལ་མཆིས། །ལས་རྣམས་ངན་པ་མང་པོས་རྣམ་པར་གཡེངས། །
ཡོངས་སུ་བཟུང་དང་བསྒྲུབ་དང་བསྲུང་བས་བྲེལ། །སེམས་ནི་མ་ཞི་སྡུག་བསྔལ་
འབྱུང་བའི་གནས། །ཁྱིམ་པས་ནམ་ཡང་ཞི་བའི་ལམ་མི་འགྲུབ། །ནགས་ན་བྱ་བ་
ངན་པ་མང་པོ་བཏང་། །ཡོངས་སུ་བཟུང་བའི་སྡུག་བསྔལ་སྤངས་ལ་གཙང་། །ཞི་
བ་འབའ་ཞིག་བྱེད་ཅིང་ཡིད་ཀྱང་མགུ། ་བདེ་དང་བསོད་ནམས་གྲགས་པའང་
ཐོབ་པར་གྱུར། །མི་རྣམས་ཆོས་ཀྱིས་བསྲུངས་ཀྱི་ནོར་དང་དཔུང་གིས་མིན། །ཆོས་
ཀྱིས་བདེ་བ་ཆེན་པོ་འཐོབ་ཀྱི་འབྱོར་བས་མིན། ། ཆོས་ཀྱི་བདག་ཉིད་ཅན་ནི་ཤི་ནི་
དགའ་བར་འགྱུར། ། ཆོས་ལ་འབད་པས་ངན་འགྲོའི་འཇིགས་པ་མེད་པར་་་་་
འགྱུར། །ལས་ཀྱི་ཁྱད་པར་དག་ཀྱང་ཇི་བཞིན་གནས། །དགེ་དང་སྡིག་པའི་མཚན་
ཉིད་ཐ་དད་ལ། ། རྣམ་པར་སྨིན་པ་མི་དགེ་ངན་འགྲོར་ལྷུང༌། །བསོད་ནམས་་
བསགས་པ་བདེ་བའི་གནས་སུ་འགྲོ། དེ་ལྟར་བདག་ཉིད་ཆེན་པོ་དེས་ཕ་ལ་
གསོལ་བ་བཏབ་ནས། ཕས་ཀྱང་གནང་སྟེ། ། རྒྱལ་སྲིད་ཀྱི་དཔལེ་རྩྭ་དང་འདྲ་
བར་བོར་ནས་དཀའ་ཐུབ་ཀྱི་ནགས་ཚལ་དུ་གནས་པར་གྱུར་ཏེ། དེ་ཡང་བསམ་
གཏན་རྣམས་དང༌།། ཚད་མེད་པ་རྣམས་བསྒྲུབས་ནས། འཇིག་རྟེན་པ་རྣམས་
ཀྱང་དེ་དག་ལ་བཀོད་དེ། ཚངས་པའི་འཇིག་རྟེན་དུ་སྐྱེས་པར་གྱུར་ཏོ། །དེ་ལྟ་
བས་ན་ཡིད་སྐྱོ་བར་གྱུར་པ་རྣམས་ནི་རྒྱལ་སྲིད་ཀྱི་དཔལ་ཡང་ལེགས་པའི་ལམ་ལ་
སྒྲིབ་པར་མི་འགྱུར་བའི་ཕྱིར་སེམས་སྐྱོ་བ་ལ་གོམས་པར་བྱའོ། །འཆི་བའི་འདུ་ཤེས་
བསྐྱེད་ན་མྱུར་དུ་སེམས་སྐྱོ་བར་འགྱུར་བའི་ཕྱིར། །འཆི་བའི་འདུ་ཤེས་བསྐྱེད།
པའི་ཡོན་ཏན་བསྔགས་པ་ལ་ཡང་བརྗོད་པར་བྱའོ། །འདུ་བྱེད་རྣམས་ནི་འདི་ལྟར་
མི་རྟག་གོ་ཞེས་དེ་བཞིན་དུ་འཆི་བ་རྗེས་སུ་དྲན་པའི་ཡོན་ཏན་བསྔགས་པ་དང་མི་
262



ཀྱང་
རྟག་པའི་གཏམ་བྱ་བ་ལ་ཡང་བརྗོད་པར་བྱའོ། །འདུས་བྱས་རྣམས་ནི་འདི་ལྟར་
དབུགས་མ་ཕྱིན་པའོ་ཞེས་འཇིག་རྟེན་པ་ཐམས་ཅད་ལ་མངོན་པོར་མ་ཆགས་པའི་
འདུ་ཤེས་བསྐྱེད་པ་དང༌། དེ་བཞིན་དུ་འཇིག་རྟེན་འདི་དག་དཔུང་གཉེན་མེད་
ཅིང་གྲོགས་བྱེད་པ་མེད་དོ་ཞེས་ཀྱང་བརྗོད་པར་བྱའོ། ། དེ་བཞིན་དུ་ནགས་ཚལ་
དགོན་པ་ན་ཆོས་བདེ་བར་བསྒྲུབ་ནུས་ཀྱི་ཁྱིམ་ན་དེ་ལྟར་མི་ནུས་སོ་ཞེས་ཀྱང་སྦྱར་
བར་བྱའོ། ། ལྕགས་ཀྱི་ཁྱིམ་ལ་སྐྱོ་བ་སྐྱེས་ པའི་རབས་ཏེ་སུམ་ ཅུ་གཉིས་་་་་་་་་་
པའོ། །།།
ལོ
་1:གར ལ } ༡ / : ཡོ་
ཀྱིས་
སོ་གསུམ་པ། མ་ཧེར་སྐྱེས་པའི་རབས།
# ༈ བཟོད་པར་བྱ་བ་ཡོད་ན། བཟོད་པ་ཡོད་པར་འགྱུར་གྱི་མེད་ན་མ་ཡིན་
ནོ།། དེ་བས་ན་དགེ་བ་རྣམས་ནི་གནོད་པར་བྱེད་པ་ལ་ཡང་ཁེ་རྙེད་པ་དང་འདྲ་
བར་དགའ་བར་འགྱུར་རོ། །དེ་ཡང་འདི་ལྟར་བྱང་ཆུབ་སེམས་དཔའ་ནགས་ཚལ་
དགོན་པ་ཞིག་ན། མ་ཧེ་རྒོད་ཀྱི་ཁྱུ་མཆོག་ལུས་འདམ་རྫབ་ཀྱིས་བསྐུས་པས་རྩུབ་
པར་གྱུར་པ། སྤྲིན་གྱི་ཕུང་པོ་ལོགས་ཤིག་ཏུ་ཆད་པ་རྐང་གིས་འགྲོ་ཤེས་པ་འདྲ་བ་
ཞིག་ ཏུ་གྱུར་ཏོ་ཞེས་གྲགས་སོ། །དེ་དུད་འགྲོའི་སྐྱེ་གནས་ན་ཆོས་ཀྱི་འདུ་ཤེས་
དཀོན་པས་གཏི་མུག་ཆེ་བའི་གནས་སུ་སྐྱེས་ཀྱང༌། * རྣམ་པར་ཤེས་པ་གསལ་བས་
ཆོས་སྤྱོད་པ་ལ་སེམས་མི་བརྩོན་པར་མ་གྱུར་ཏོ། །དེ་ལ་སྙིང་རྗེ་ཡུན་རིང་འདྲིས་པ་
བཞིན། །དེས་ནི་སྙིང་རྗེ་རྣམས་ཀྱང་ཡོངས་མ་བཏང༌། །ལས་ཀྱི་དབང་གིས་དེ་
ལྟར་དེ་གྱུར་ཏམ། །དེ་ཉིད་མཐུ་ཡིས་དེ་ཉིད་དེ་ལྟར་གྱུར། །དེ་བས་ན་བཅོམ་ལྡན་
འདས་ཀྱིས་འདི་སྐད་དུ། ལས་ཀྱི་རྣམ་པར་སྨིན་པ་བསམ་མི་ཁྱབ། ། སྙིང་རྗེའི་
བདག་ཉིད་ཅན་ཡང་དུད་འགྲོར་སྐྱེ། ། དེ་ནའང་ཆོས་ཀྱི་འདུ་ཤེས་སྐྱེ་བར་་་་་
འགྱུར། །ལས་མེད་ན་ནི་སྐྱེ་བའི་མཚམས་མི་སྦྱོར། །དགེ་བའི་རྣམ་པར་སྨིན་པ་མི་
བདེན་མེད། །ཆོས་ཀྱི་འདུ་ཤེས་ཡིད་ཀྱང་ལས་ཀྱི་བག་ཆགས་ཀྱིས། །དེ་དང་དེ་
བརྟེན་དེ་ལྟ་དེ་ལྟར་འགྱུར། །དེ་ནས་སྤྲེའུ་མི་སྲུན་པ་ཞིག་གིས། དེའི་རང་བཞིན་
263



དེས་ཤིང་སྙིང་རྗེ་ཆེ་བས་ཁྲོ་ཤིང་འཁྲུགས་པ་མེད་པར་ཡུན་རིང་པོ་ནས་མངོན་པར་
གསལ་བར་ཤེས་ཏེ་དེ་ལ་འཇིགས་པ་མེད་དོ་སྙམ་ནས། སེམས་དཔའ་ཆོན་པོ་དེ་
ལ་འཚེ་བའི་རྣམ་པ་དེ་དང་དེ་དག་གིས་རབ་ཏུ་གནོད་པ་བྱེད་པར་གྱུར་ཏོ། །སྙིང་
རྗེ་ཆེ་ཞིང་འཇམ་པ་ལ། ། སྐྱེ་བོ་མི་སྲུན་བསྙེམས་ཤིང་དྲེགས། ། དེ་ལ་འཇིགས་པ་
མེད་མཐོང་ནས། །རབ་ཏུ་རྣམ་པར་འགྱུར་བར་བྱེད། ། གང་ཞིག་ཅུང་ཟད་་་་
འཇིགས་གྱུར་ན། །རབ་ཏུ་དུལ་བ་ལྟར་བྱས་ཏེ། །བསྙེམས་པ་བོར་ནས་དེ་ལ་ནི། །
དམན་པའི་ཚུལ་གྱིས་སྤྱོད་པར་འགྱུར། སེམས་དཔའ་ཆེན་པོ་དེ་རེ་ཞིག་ཅིག་
གཉིད་ཀྱིས་ལོག་ནས་བག་ཕབ་སྟེ་ཉལ་ཞིང་འདུག་པ་ལ། སྤྲེའུ་དེ་དྲག་ཏུ་མགུལ་
ནས་གློ་བུར་དུ་སྟེང་དུ་མཆོངས་ཏེ་འོངས་སོ། །བར་བར་ནི་དེ་ལ་ཞོན་ནས་རབ་ཏུ་
བརྒྱུག་གོ །བར་བར་ནི་བཀྲེས་ཏེ་ཟས་བཙལ་དུ་འགྲོ་བའི་ལམ་བཀག་སྟེ་འདུག་
གོ །བར་བར་ནི་ཤིང་གིས་ཀྱང་དེའི་རྣ་བ་གཉིས་དཀྲུགས་སོ། །བར་བར་ནི་དེ་
ཆུ་ནང་དུ་རྐྱལ་དུ་འགྲོ་བ་ལ་མགོའི་སྟེང་དུ་ཞོན་ཏེ་ལག་པ་གཉིས་ཀྱིས་དེའི་མིག་
གཉིས་བཀབ་བོ། བར་བར་ནི་དེ་ལ་ཞོན་ཏེ་དབྱུག་པ་ཕྱུར་ནས་བརྒྱུགས་པས་
གཤིན་རྗེའི་ཚུལ་དུ་འཆོས་སོ། །འོན་ཀྱང་བྱང་ཆུབ་སེམས་དཔའ་སེམས་དཔའ་
ཆེན་པོ་དེ་ནི་དེས་མ་རུངས་པའི་ཀྱལ་ཀ་བྱས་པ་དེ་དག་ཐམས་ཅད་ལ་འཁྲུག་པ་
དང་ཁྲོ་བ་དང་མི་དགའ་བ་མེད་པར་ཕན་བཏགས་པ་བཞིན་དུ་བཟོད་པར་གྱུར་
ཏོ། །སྡིག་ཅན་རྣམས་ནི་རང་བཞིན་གྱིས། །འདུལ་དང་འགལ་བའི་ལམ་ལ་སེམས་
བརྟེན། ། དམ་པ་རྣམས་ནི་གོམས་པའི་ཕྱིར། །དེ་ལའང་ཕན་བཏགས་བཞིན་དུ་
བཟོད། ། དེ་ནས་ གནོད་སྦྱིན་ ཞིག་ གིས་ དེས་ གཅེས་ པ་ དེ་ མ་ བཟོད་ པ་དང༌།
སེམས་དཔའ་ཆེན་པོ་དེའི་བསམ་པ་བརྟག་པའི་ཕྱིར། མ་ཧེ་ཁྱུ་མཆོག་དེ་སྤྲེའུ་མི་
སྲུན་པ་དེས་ཞོན་ཏེ་འོང་བའི་ལམ་དུ་བསྒུགས་ནས་སྨྲས་པ། 21 ཀྱེ་ཁྱོད་ཅུང་ཞིག་
ཅིག་ སྡོད་ཅིག་ཁྱོད་སྤྲེའུ་མི་སྲུན་པ་འདིས་ཉོས་སམ་ཅི། འོན་ཏེ་རྒྱུན་པོས་
ཕམ་མམ། འོན་ཏེ་འཇིགས་པ་ཅུང་ཟད་ཅིག་ཡོད་དམ། དེ་སྟེ་བདག་ལ་མཐུ་
་མེད་པར་ཤེས་སམ། །ཅི་སྟེ་འདི་དེ་ལྟར་བརྙས་ཤིང་ཞོན། ། ཀྱེ་མའོ། །ཁྱོད་ཀྱི་རྭ་
264



ཡི་རྩེ་མོ་རྡོ་རྗེའི་ཤུགས་ཀྱིས་ཀྱང་། ། རྡོ་རྗེའམ་རི་ཡང་རྡོ་རྗེ་བཞིན་དུ་འཇོམས། །
ཁྱོད་ཀྱི་རྐང་ལག་ཁྲོས་ཏེ་འཕྲད་ན་ནི། །བྲག་གི་རྩེ་མོ་འདམ་དུ་བྱིང་བ་བཞིན། །
ཁྱོད་ཀྱི་ལུས་འདི་བྲག་བཞིན་མཁྲེགས་ལ་བརྟན། །མཐུ་སྟོབས་ཕུན་སུམ་ཚོགས་
པས་ཀུན་ཏུ་མཛེས། །རང་བཞིན་གཟི་ཆེ་ལྟ་བས་བརྗོད་པ་ནི། །སེང་གེ་དག་ཀྱང་
རབ་ཏུ་སྤ་བཀོང་འགྱུར། །དེ་བས་འདི་ནི་རྨིག་པས་སྐྱོབ་ལ་ཆོམ། །ཡང་ན་རྭ་རྩེས་
འདི་ཡི་དྲེགས་པ་སོལ། །མཐུ་མེད་འདྲ་བ་སྤྲེལ་ངན་སྡིག་ཅན་འདིས། །རབ་ཏུ་
གཙེས་པའི་སྡུག་བསྔལ་བཟོད་པར་བྱེད། །ཡོན་ཏན་ཚུལ་སྤྱོད་བདེ་ཞིང་བསིལ་བ་
ཡིས། ། སྐྱེ་བོ་ངན་པ་བཅོས་སུ་ག་ལ་རུང་། །ཚ་ཞིང་དྲོད་ཆེ་རྩུབ་པས་བསྒྲུབ་པ་
ཡི། །བད་ཀན་ནད་བཞིན་རབ་ཏུ་འཕེལ་བར་འགྱུར། །དེ་ནས་བྱང་ཆུབ་སེམས་
པས་གནོད་སྦྱིན་དེ་ལ་བལྟས་ཏེ། བཟོད་པའི་ཕྱོགས་བཟུང་ནས་ཚིག་འཇམ་པོས་
སྨྲས་པ། འདི་ནི་མཐུ་སྟོབས་ཆུང་བ་དང་། ། རྟག་ཏུ་མ་དྲང་སྤྱོད་པའང་ཤེས། །
དེ་བས་འདི་ལ་བདག་གིས་ནི། ། བཟོད་པར་བྱ་བ་མི་རིགས་ སམ། ། མཐུ་ཆེན་
བཅོས་སུ་མི་རུང་ལ། །བཟོད་པ་ཅི་ཞིག་བྱར་ཡང་ཡོད། །དགེ་བ་དུལ་བའི་ཚུལ་
སྤྱོད་ལ། །བཟོད་པར་བྱ་བའང་ཅི་ཞིག་ཡོད། །མཐུ་ཆུང་འཁྲུལ་པ་དག་ལ་ནི། །
མཐུ་ཡོད་བཞིན་དུ་བཟོད་ན་རུང་། །དེ་ཕྱིར་ཡོན་ཏན་ཉམས་པ་བས། །རབ་ཏུ་
བརྙས་པར་གྱུར་ཀྱང་རུང་། །མཐུ་སྟོབས་ཆུང་བས་བརྙས་ཐབས་བྱས་པ་ལ། །
དང་དུ་ལེན་པ་ཡོན་ཏན་རྣམས་ཀྱི་མཆོག །ཡོན་ཏན་དགའ་བས་ཁྱད་དུ་དེ་
བསད་ནས། །རང་གི་བསྟན་པ་ཉམས་ཕྱིར་ཅི་ཕྱིར་བརྒལ། །བཟོད་པ་རྟག་ཏུ་
བདེ་བར་འགྱུར་བ་ཡི། །དུས་ནི་རབ་ཏུ་རྙེད་པར་དཀའ་བ་ལ། །གཞན་གྱི་དེ་ལྟ་བུ་
དག་བྱས་གྱུར་ན། །དེ་ལ་འཁྲུལ་པར་གྱུར་པ་སུ་ཞིག་ཡོད། །གང་ཞིག་རང་གི་ཆོས་
ཉམས་མི་སེམས་པར། །བདག་གི་སྡིག་སྤྱད་ཕྱིར་ནི་ཞུགས་འདྲ་ལ། །འདི་ལའང་
བདག་ནི་བཟོད་པར་མི་བྱེད་ན། །དེ་ལས་གཞན་པ་དྲིན་མེད་ཅི་འདྲ་ཞིག །
གནོད་སྦྱིན་གྱིས་སྨྲས་པ། དེ་བས་ན་ཁྱོད་ནི་འདིས་གནོད་པར་བྱས་པ་ལས་
ནམས་ཀྱང་ཐར་བར་མི་འགྱུར་རོ། །ཡོན་ཏན་རྣམས་ལ་མི་དགའ་ཞིང་། །མི་སྲུན་
265



པ་ནི་མ་བཏུལ་བ། །བཟོད་པ་བསྒོམ་པ་མ་བཏང་ན། ། སྤ་བཀོང་ནུས་པ་སུ་ཞིག་
ཡོད། །བྱང་ཆུབ་སེམས་པས་སྨྲས་པ། གཞན་ལ་གནོད་པ་བྱས་པའི་བདེ་ལ་མ་
བའམ། །སྡུག་བསྔལ་འབྱུང་བ་དགག་པར་འདོད་པ་དེས། །རྣམ་པར་སྨིན་པ་བདེ་
བ་མི་འགྲུབ་པས། །བདེ་བ་འདོད་པས་དེ་ནི་བསྒྲུབ་མི་ནུས། ། དེ་བས་བདག་གི་
བཟོད་ལ་གནས་ན་ནི། །ཐབས་ཀྱིས་བསྒོ་ཡང་གལ་ཏེ་མ་གོ་ན། །བཟོད་པ་ཆུང་བ་
གཞན་དག་ཡོད་པས་ན། །དེ་དག་འདི་ནི་ལོག་པའི་ལམ་ལས་བཟློག །སྐྱེ་བོ་དེ་
ལྟ་བུ་ཡིས་བརྙས་བྱས་ན། །བདག་ཏུ་ལྟ་བའང་དེ་ལྟར་དེ་མི་བྱེད། ། ཉེས་དམིགས་
མཐོང་ན་དེ་ལྟར་ཕྱིས་མ་བྱེད། །འོན་ཀྱང་བདག་ཉིད་དེ་ལས་ཐར་བར་འགྱུར། །
དེ་ནས་གནོད་སྦྱིན་དེ་སེམས་རབ་ཏུ་དགའ་ཞིང་ཡ་མཚན་ཆེ་བར་གྱུར་ཏེ། རབ་
ཏུ་མགུ་ནས་སེམས་དཔའ་ཆེན་པོ་དེ་ལ་མགོ་བོས་བཏུད་དེ་སེ་གོལ་བརྡབ་ནས་
ལེགས་སོ་ལེགས་སོ་ཞེས་སྨྲས་ཏེ། མགུ་བར་བྱས་ནས་ཚིག་སྙན་པ་དེ་དང་དེ་དག་
སྨྲས་སོ། །དུད་འགྲོ་རྣམས་ལ་ཆོས་འདི་ག་ལ་ཡོད། ། ཡོན་ཏན་དགའ་བ་འདི་འདྲ་
ག་ལ་ཡོད། ༼མཚར་གྱིས་བསམས་པ་འདི་འདྲའི་ལུས་སུ་གནས། །དཀའ་ཐུབ་
ནགས་ན་ཁྱོད་ནི་དཀའ་བ་སྤྱོད། །ཅེས་དེ་ལྟར་དེ་ལ་མངོན་པར་བསྟོད་ནས།
སྤྲེའུ་མི་སྲུན་པ་ཡང་དེའི་རྒྱབ་ནས་ཕབ་སྟེ། དེ་བསྲུང་བ་ཡང་བསྐོས་ནས་དེ་ཉིད་
དུ་མི་སྣང་བར་གྱུར་ཏོ། །དེ་ལྟ་བས་ན་བཟོད་པ་བྱ་བ་ཡོད་ན་བཟོད་པ་ཡོད།
པར་འགྱུར་གྱི་མེད་ན་མ་ཡིན་པའི་ཕྱིར།། དགེ་བ་རྣམས་ནི་གནོད་པ་བྱེད་པ་ལ་
ཡང་ཁེ་རྙེད་པ་དང་འདྲ་བར་དགའ་བར་འགྱུར་རོ། །ཞེས་བཟོད་པའི་གཏམ་བྱ་བ་
ལ་ ཡང་བརྗོད་པར་བྱའོ། ། དུད་འགྲོར་གྱུར་པ་རྣམས་ལ་ཡང་དེ་ལྟར་སོ་སོར་
བརྟགས་པའི་མཐུ་ཡོད་ན་མིར་གྱུར་པའམ། རབ་ཏུ་བྱུང་བ་ཁས་འཆེས་པ་ལ་
བཟོད་པ་དེ་དག་དང་མི་ལྡན་ན་མཛེས་པར་ག་ལ་འགྱུར། ། ཞེས་དེ་སྐད་ཀྱང་་
བརྗོད་པར་བྱའོ། །དེ་བཞིན་གཤེགས་པའི་ཡོན་ཏན་བསྔགས་པ་དང༌། རིམ་གྲོ་
བསྐྱེད་དེ་ཆོས་ཉན་པ་ལའང་བརྗོད་པར་བྱའོ། །མ་ཧེར་སྐྱེས་པའི་རབས་ཏེ་སུམ་ཅུ་
གསུམ་པའོ། ། ། ། དེ་ལ་ད་འུ །ལྷུན་དགའ། གང་
266



ཤུ་རpན། སོ་བཞི་བ།  ། བྱ་ཤིང་རྟ་མོར་སྐྱེས་པའི་རབས། དགེ་ལ།། དེ་
༈ རང་བཞིན་གྱིས་དགེ་བ་དག་ནི་བསྐུལ་མ་བཏབ་ཀྱང་མ་གོམས་པའི་ཕྱིར་
སྡིག་པ་མི་སྤྱོད་དོ། །དེ་ཡང་འདི་ལྟར་བྱང་ཆུབ་སེམས་དཔའ་ནགས་ཚལ་ཞིག་ན།།
བྱ་ཤིང་རྟ་མོ་འདབ་གཤོག་ཁ་དོག་སྡུག་གུ་རྣམ་པ་སྣ་ཚོགས་དང་ལྡན་པ་ཞིག་ཏུ་
གྱུར་ཅིང་གནས་སོ། །ཞེས་གྲགས་སོ། །སྙིང་རྗེ་ལ་གོམས་པས་དེ་ལྟ་བུའི་གནས་དེ་
ན་ཡང་བྱ་ཤིང་རྟ་མོའི་འཚོ་བ་སྲོག་ཆགས་གསོད་པའི་སྐྱོན་ཅན་མི་བྱེད་དོ། །ལྗོན་
ཤིང་ལྡུམ་བུས་མྱུ་གུ་རབ་ཏུ་གསལ། །མེ་ཏོག་བསུང་ཞིམ་ཁུ་བས་བསྒོས་པ་དང༌། །
རོ་དང་དྲི་བསུང་ཁ་དོག་སྣ་ཚོགས་པའི། ། ཤིང་ཐོག་རྣམས་ཀྱིས་འཚོ་བ་ཆོག་པར་
འཛིན། །ཇི་ལྟར་རིགས་པར་གཞན་ལ་ཆོས་ཀྱང་འཆད། །ཕོངས་པ་རྣམས་ལ་ཅི་
ནུས་ཕན་ཡང་འདོགས། །ངན་པ་རྣམས་ཀྱང་མི་རིགས་པ་ལས་བཟློག །གཞན་
གྱི་དོན་སྤྱོད་རབ་ཏུ་གསལ་བར་སྟོན། །སེམས་དཔའ་ཆེན་པོ་དེས་ནགས་ཚལ་དེ་ན་
འཁོད་པའི་སེམས་ཅན་མང་པོ་རྣམས་ཡོངས་ སུ་བསྐྱངས་པས། དེ་དག་སློབ་
དཔོན་དང་བཅས་པ་བཞིན། བཤེས་གཉེན་དང་བཅས་པ་བཞིན། སྨན་པ་
དང་བཅས་པ་བཞིན། རྒྱལ་པོ་མཉེས་གཤིན་པས་བསྐྱང་བ་བཞིན་དུ་བདེ་བར་
བྱའོ། །དེ་ནས་རེ་ཞིག་ཅིག་སེམས་དཔའ་ཆེན་པོ་དེ་སེམས་ཅན་ལ་སྙིང་བརྩེ་བའི་
ཕྱིར་ནགས་ཚལ་གྱི་ནང་ནས་རྒྱུ་ཞིང་སོང་སོང་བ་ལས། ནགས་ཚལ་གྱི་ཕྱོགས་
ཤིག་ན་ སེང་གེ་ཞིག་ནད་དྲག་པོས་བཏབ་སྟེ། མདའ་དུག་ཅན་གྱིས་ ཕོག་པ་
བཞིན་དུ། འགྲེ་ལྡོག་བྱེད་ཅིང་རོལ་པ་རྣམས་ནི་རྡུལ་གྱིས་གོས་དྲི་མ་ཅན་དུ་གྱུར་
ལ་འཛིངས་པ་ཞིག་མཐོང་བ་དང༌། སྙིང་རྗེས་བསྐུལ་ནས་དེའི་དྲུང་དུ་སོང་སྟེ་
དྲིས་པ། རི་དྭགས་ཀྱི་རྒྱལ་པོ་ཁྱོད་ཀྱི་ལུས་རབ་ཏུ་མི་བདེ་བ་འདྲ་ན་འདི་ཅི་ཉེས།
གླང་པོ་དག་ལ་དྲེགས་པས་བརྒལ་དྲགས་སམ། ། རབ་ཏུ་མགྱོགས་པས་རི་དྭགས་
བསྙགས་དྲགས་སམ། །མཆོངས་པ་དྲགས་པས་འདི་ལྟར་ཁྱོད་སྨད་དམ། །རྔོན་པ་
དག་གིས་མདའ་འཕངས་སྣད་གྱུར་ཏམ། །བསྟན་དུ་རུང་ན་ཁྱོད་ཀྱིས་འདི་སྨོས་
267



ཤིག། འདི་ལ་ཅི་ལྟར་བྱས་ན་རུང་བའང་སྨོས། །བདག་གིས་གྲོགས་བྱར་རུང་
བའི་མཐུ་ཡོད་ན། །བདེ་བར་དེ་བསྒྲུབ་ཁྱོད་ཀྱང་སོས་པར་བྱ། ། སེང་གེས་སྨྲས་པ།
བྱའི་ནང་ནས་མཆོག་ཏུ་གྱུར་པ་ཁྱོད་ལེགས་སོ་ལེགས་སོ། །བདག་འདི་ལྟར་མི་བདེ་
བར་གྱུར་པ་འདི་ནི། རྩལ་དྲག་པོ་ལས་གྱུར་པའང་མ་ལགས། རྔོན་པའི་ས་
མདའ་ཕོག་སྟེ་སྣོད་པ་ཡང་མ་ལགས་ཏེ། རུས་པའི་ཚལ་པ་འདི་འདྲ་བ་ཞིག་གྲེ་
བར་ཟུག་སྟེ། ནང་དུ་མིད་དུ་ཡང་མ་རུང༌། ཕྱིར་དབྱུང་དུ་ཡང་མ་རུང་སྟེ།
ཟུག་རྡུས་ཟུག་པ་བཞིན་དུ་བདག་རབ་ཏུ་སྡུག་བསྔལ་ཞིང་མཆིས་ན། དེ་བས་
ནད་འདི་ཇི་ལྟར་བགྱི་བ་གྲོགས་པོ་དག་གིས་བགྱི་བའི་དུས་ལ་བབ་ཀྱིས་ཇི་ལྟར་
མཁྱེན་པར་བདག་བདེ་བར་མཛད་དུ་གསོལ། དེ་ནས་བྱང་ཆུབ་སེམས་དཔའི་
སེམས་རྣོ་བས་ཟུག་རྔུ་དབྱུང་བའི་ཐབས་བསམས་ཏེ། དེའི་ཁ་གདངས་སུ་རུང་
བའི་ཤིང་ཞིག་བླངས་ནས་སེང་གེ་དེ་ལ་ཁྱོད་ཀྱིས་ཅི་ནུས་སུ་ཁ་ལེགས་པར་གདངས་
ཤིག་ཅེས་སྨྲས་པ་དང༌། དེས་ཀྱང་དེ་བཞིན་དུ་བྱས་སོ། ། དེ་ནས་བྱང་ཆུབ་
སེམས་པས་ཤིང་དེ་དེའི་སོ་བར་དུ་ལེགས་པར་བཅུག་ནས། དེའི་གྲེ་བར་ཞུགས་
ཏེ་རུས་པའི་ཚལ་པ་བསེགས་ཁར་ཟུག་པ་དེའི་རྩེ་མོ་གཅིག་ནས་མཆུས་བསྒུལ་ཏེ་
ལྷོད་པར་བྱས་ནས་རྩེ་མོ་གཅིག་ནས་བཟུང་སྟེ་ཕྱུང་ནས་ཕྱིར་དབྱུང་བའི་ཚེ་ཡང་
དེའི་ཁ་བཀག་པའི་ཤིང་དེ་བྱུང་སྟེ་བོར་རོ། ། ཤེས་རབ་རྣོན་པོ་ཚེ་རབས་བརྒྱར་
གོམས་པས། ། མ་བསྒོམས་པར་ཡང་ཇི་ལྟར་དེར་ཕྱུང་བ། །རབ་ཏུ་གོམས་ཤིང་
མཁས་པའི་སྨན་པས་ཀྱང་། །རབ་ཏུ་བསྒྲིམས་ཀྱང་ཟུག་རྔུ་དེ་མི་འབྱིན། །ཟུག་རྔུ་
ཕྱུང་ནས་དེ་མ་ཐག་ཏུ་ནི། །དེ་ཡི་སྡུག་བསྔལ་མྱ་ངན་མེད་པར་བྱས། །ཟུག་རྔུ་བྱུང་
ནས་ཇི་ལྟར་དེ་དགའ་བ། །ཟུག་རྔུ་ཕྱུང་བས་དེ་ལྟར་དེ་དགར་གྱུར། །སྐྱེ་བོ་དམ་པ་
རྣམས་ཀྱི་ཆོས་ཉིད་ནི་དེ་ལྟ་བུ་ཡིན་ཏེ། སྐྱེ་བོ་དམ་པ་གཞན་གྱིས་དེ་བསྒྲུབས་
སམ། །སྡུག་བསྔལ་བཟློག་ནའང་དེ་དང་མཚུངས་པར་ནི། །བདེ་དང་སྡུག་བསྔལ་
རབ་ ཏུ་མྱོང་བར་འགྱུར། ། རང་གི་བདེ་བ་འགྲུབ་ཀྱང་དེ་ལྟར་མིན། ། སེམས་
དཔའ་ཆེན་པོ་དེས་དེ་ལྟར་དེའི་སྡུག་བསྔལ་དེ་ཞི་བར་བྱས་ནས་སེམས་རབ་ཏུ་
268



དགའ་བར་གྱུར་ཏེ། ་་” སེང་གེ་དེ་ལ་གར་འགྲོ་བར་བརྡ་སྤྲད་ནས། དེས་ཀྱང་
དགའ་བར་བྱས་ཏེ་གར་དགའ་བར་སོང་ངོ་། །དེ་ནས་རེ་ཞིག་ཅིག་བྱ་ཤིང་རྟ་མོ་དེ་
འདབ་གཤོག་སྡུག་གུ་རབ་ཏུ་སྦྱར་ནས་འཕུར་ཏེ་འཁྱམས་ཤིང་སོང་སོང་བ་ལས།
ཁ་ཟས་བཟར་རུང་བ་དེ་ལྟ་བུ་མ་རྙེད་དེ། །བྲུ་བ་ཚ་བས་གདུངས་པ་དང་། སེང་
གེ་དེ་ཡང་རི་དྭགས་གཞོན་ནུ་སོད་མ་ཐག་པའི་ཤ་ནི་ཟ། ཁ་དང་སྡེར་མོ་དང་
རལ་པའི་རྩེ་མོ་རྣམས་ནི་དེའི་ཁྲག་གིས་སྦགས་པ་སྟོན་ཀའི་སྤྲིན་གྱི་དུམ་བུ་མཚམས་
ཀྱི་དུས་ལ་བབ་པའི་མདོག་འདྲ་བར་འདུག་པ་མཐོང་ངོ༌། དེ་ཡིས་ཕན་པ་བྱས་
ནས་དེ་ལ་ནི། ། སློང་བའི་ཚིག་འབྲུ་ངན་པ་བརྗོད་མ་ནུས། །འཇིགས་མེད་ཡིན་
ཡང་དེ་ཡི་ངོ་ཚ་ནི། །དེ་ཚེ་མི་སྨྲའི་བརྟུལ་ཞུགས་ལེན་དུ་འཇུག །འོན་ཀྱང་།
དགོས་པའི་དབང་གིས་ངོ་ཚ་བཏང་། །དེ་ཡི་མིག་སྔར་བབ་པར་ཉེ་བར་འོངས། །
བདག་ཉིད་ངན་པ་དེས་ནི་དེ་མཐོང་ཡང་། ། མགྲོན་བྱའི་ཚིག་ཀྱང་དེ་ལ་ཡོད་མ་
བརྗོད། །རྡོ་ལེབ་སྟེང་དུ་ས་བོན་བཏབ་པ་ བཞིན། ། མེ་མེད་ ཐལ་བ་དག་ལ་་་་
བསྲེགས་པ་བཞིན། །འབྲས་བུ་སྨིན་པའི་དུས་ན་བྱེ་བྲག་མེད། །ཕན་བཏགས་དྲིན་
མེད་བེརྫུའི་མེ་ཏོག་བཞིན། །དེ་ནས་བྱང་ཆུབ་སེམས་པས་བསམས་པ། འདིས་
ནི་བདག་གོར་མ་ཆག་པར་ངོ་མ་ཤེས་སོ་སྙམ་ནས། དོགས་ཤིང་འཛེམ་པ་མེད་
པར་དེའི་དྲུང་དུ་མགྲོན་གསར་དུ་འོངས་པའི་ཚུལ་གྱིས་ཤིས་པ་བརྗོད་དེ་སློང་མོ་
བཏབ་བོ། ། རི་དྭགས་རྒྱལ་པོ་བདུད་རྩིར་གྱུར། ། མཐུ་རྩལ་ཆེན་པོས་རྙེད་པ་
ལས། ། ཕོངས་པས་བཙལ་བ་ཅུང་ཟད་འཚལ། །ཁྱོད་ཀྱི་བསོད་ནམས་གྲགས་པ་
འགྲུབ། །དེ་ལྟར་ཤིས་པ་བརྗོད་པ་དང་ཚིག་འཇམ་པོས་བསླངས་ཀྱང་སེང་གེ་དེ་ཁྲོ་
བ་དང་སེར་སྣ་ལ་གོམས་པས་ཡ་རབས་ཀྱི་ཚུལ་ནི་མེད། མིག་གཉིས་ཁྲོ་བའི་མེ་
འབར་བས་སེར་པོར་གྱུར་པ་བཟློག་ནས་བསྲེགས་པ་བཞིན་དུ། བྱང་ཆུབ་སེམས་
དཔའ་ལ་བལྟས་ཏེ་སྨྲས་པ། ཀྭ་ཡེ་ཁྱོད་ཅུང་ཞིག་སྡོད་ཅིག་སྙིང་རྗེའི་བརླན་
བག་གང་མེད་པ། །རི་དྭགས་རྣམ་པར་གཡོ་བ་ཟ། །ང་ཡི་ཁ་ནི་དེར་སོང་ནས། །
གསོན་པ་དེ་ནི་གནང་ཆེ་མོད། །འོན་ཀྱང་ང་ལ་བརྙས་ཐབས་སུ། །དེ་ལྟར་སློང་མོ་
269



འདེབས་པ་ནི། །སྲོག་གིས་སྐྱོ་བར་ཁྱོད་གྱུར་ཏམ། །འཇིག་རྟེན་ཕ་རོལ་ལྟ་བར་
འདོད། །དེ་ནས་བྱང་ཆུབ་སེམས་དཔའ་དེ་དེའི་ཚིག་རྩུབ་མོས་སླར་བཟློག་པ་དེ་ངོ་
ཚ་བར་གྱུར་ཏེ། དེ་ཉིད་ནས་ནམ་མཁའ་ལ་འཕུར་ཏེ་འདབ་མ་བརྡབས་པའི་
གཤོག་སྒྲས་ངེད་ཅག་ནི་བྱ་ཡིན་པས་ཅི་བྱར་ཡང་མེད་དོ་ཞེས་ཚུལ་གྱིས་བསྟན་ནས་
ལངས་ཏེ་སོང་ངོ༌། །དེ་ནས་ནགས་ཚལ་གྱི་ལྷ་ཞིག་དེས་དེ་ལ་བརྙས་ཐབས་བྱས་པ་
དེ་མ་བཟོད་པ་དང༌། ཅི་ཙམ་དུ་སྤྲོ་རིང་བ་བརྟག་པའི་ཕྱིར། སེམས་དཔའ་
དེའི་དྲུང་དུ་འོངས་ཏེ་སྨྲས་པ། ཀྱེ་བྱ་རྣམས་ཀྱི་མཆོག་བདག་ཉིད་ངན་པ་འདི་ལ་
ཕན་བཏགས་པའི་སྟེང་དུ། ། བདག་ལ་ཡང་མཐུ་ཡོད་བཞིན་དུ་འདི་ལྟར་བརྙས་
ཐབས་བྱས་པ་ཅིའི་ཕྱིར་བཟོད་པར་བྱེད། ཁྲེལ་མེད་དེ་ལ་དེ་ལྟར་བཟོད་པ་བྱས་
ཀྱང་ཅི་ཕན། ཁྱོད་ཀྱི་མཆུ་ཡིས་འདི་ཡི་མིག་ཀྱང་དབྱུང་བར་ནུས། ། རྣམ་པར་
གཡོ་ཞིང་སྟོབས་དང་ལྡན་ཡང་གཞོམ་པར་ནུས། །མཆེ་བའི་བར་ན་འདུག་པའི་ཤ་
ཡང་འཕྲོག་ནུས་ན། །ཅི་ཕྱིར་འདི་ཡི་སྟོབས་བསྙེམས་དྲེགས་པ་བཟོད་པར་བྱེད། །
དེ་ནས་བྱང་ཆུབ་སེམས་དཔའ་དེ་ལྟར་བརྙས་པར་བྱས་ པའི་ཕྱིར། ། ལྷ་དེས་ས་
གཅུགས་བྱས་ཏེ་རབ་ཏུ་བསྐུལ་ཡོང་། བདག་ཉིད་ཀྱི་རང་བཞིན་བཟང་པོ་་
བསྟན་པའི་ཕྱིར་སྨྲས་པ། བདག་ཅག་ལྟ་བུའི་ཚུལ་དེ་ལྟ་བུ་མ་ཡིན་གྱིས། དེ་
སྐད་ཅེས་མ་ཟེར་ཅིག ཕོངས་པ་དག་ལ་དགེ་བ་རྣམས། ། སྙིང་རྗེས་སྤྱོད་ཀྱི་ཁེ་
ཕྱིར་མིན། ། གཞན་གྱིས་ཤེས་སམ་མ་ཤེས་ན། །དེ་ལས་འཁྲུལ་པ་སུ་ཞིག་བྱེད། །
གཞན་གྱིས་ཕན་བཏགས་དྲིན་མེད་ན། །ཁོ་བདག་རབ་ཏུ་བསླུས་པར་ཟད། །ཕན་
པ་བྱས་པའི་ལན་འདོད་ཕྱིར། །སུ་ཞིག་དེ་ལ་ཕན་འདོགས་ཡོད། ཕན་འདོགས་
པ་ནི་བསོད་ནམས་ ཐོབ། ། ཕྱི་མའི་ཚེ་ནའང་འབྲས་བུ་ཡོད། ། ཚེ་འདི་ལ་ཡང་
གྲགས་དང་དཔལ། །གདོན་མི་ཟ་བ་ཐོབ་པར་འགྱུར། ། དེ་ལྟར་བསོད་ནམས་
བྱས་པ་ལ། །འཁོན་དུ་འཛིན་པ་སུ་ཞིག་ཡོད། །དེ་སྟེ་ཕན་བཏགས་ལན་འདོད་
ནའང༌། །བུ་ལོན་ཆགས་བྱས་ཕན་མ་བཏེགས། །བདག་གིས་ཕན་བཏགས་ཕ་རོལ་
དྲིན་མེད་ཅེས། ། གང་ཞིག་དེ་ལ་གནོད་པ་བྱེད་ན་ནི། །ཡོན་ཏན་གྲོགས་དང་
270



བཅས་པས་ལུས་བཀྲུས་ནས། ། གླང་ཆེན་ཚུལ་དུ་སྤྱད་པར་མི་འགྱུར་རམ། ། ཕ་
རོལ་ཕོངས་ལ་ཕན་བཏགས་དྲིན་དུ་མི་གཟོ་བ། །ཡོན་ཏན་བྱིན་ཅན་དཔལ་དང་
ལྡན་པར་མི་འགྱུར་མོད། ། སེམས་དང་ལྡན་པ་སུ་ཞིག་ཕྱིན་ཆད་ཕན་འདོགས་
བྱེད། །བདག་གི་གྲགས་པ་མེད་པར་ཕྱིན་ཆད་རྩོལ་དུ་ཟད། །འདི་ལ་བདག་གིས་
འདི་ལྟར་བྱས་ན་རུང་བ་སྙམ། །གང་ལ་དགེ་བའི་ཚུལ་སྤྱད་ཀྱང༌། ། གྲོགས་པོའི་
ཆོས་ཚུལ་མི་སྣང་ན། །མ་ཁྲོས་རྔམ་པར་མ་གྱུར་པར། །དེ་ནས་བགས་ཀྱིས་གུད་དུ་
འགྲོ། དེ་ནས་ལྷ་དེ་ལེགས་པར་སྨྲས་པ་དེས་ཡིད་མགུ་ནས་ལེགས་སོ་ཞེས་
ཡང་དང་ཡང་དུ་བསྔགས་ཏེ། ཚིག་སྙན་པ་དེ་དང་དེ་དག་སྨྲས་པ། ༼ ཐོར་
གཙུག་ཤིང་ཤུན་གོས་ནི་མེད་པར་ཡང་། །ཁྱོད་ནི་དྲང་སྲོང་མི་མངོན་དཀའ་ཐུབ་
ཅན། །ཆ་ལུགས་ཙམ་གྱིས་ཐུབ་པར་འགྲུབ་མི་འགྱུར། ། ཡོན་ཏན་ལྡན་ན་ཡང་
དག་ཐུབ་པ་ཡིན། །དེ་སྐད་སྨྲས་ནས་མངོན་པར་དགའ་བར་གྱུར་ཏེ། དེ་ནས་
མཆོད་པ་བྱས་ནས་དེ་ཉིད་དུ་མི་སྣང་བར་གྱུར་ཏོ། །དེ་ལྟ་བས་ན་དགེ་བ་དག་ནི་
བསྐུལ་མ་བཏབ་ཀྱང་མི་གོམས་པའི་ཕྱིར་སྡིག་པ་མི་སྤྱོད་དོ། །ཞེས་སྐྱེས་བུ་དམ་པ་
རྣམས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། །དེ་ལྟར་བཟོད་པ་གོམས་
པར་གནས་ན་དགྲ་མང་བར་མི་འགྱུར་ཞིང་། ཁ་ན་མ་ཐོ་བ་ཡང་མང་བར་མི་
འགྱུར་བ་དང༌། ། སྐྱེ་བོ་མང་པོ་དགའ་ཞིང་ཡིད་དུ་འོང་བར་འགྱུར་བའི་ཕྱིར་
བཟོད་པའི་གཏམ་བྱ་བ་ལ་ཡང་སྦྱར་བར་བྱའོ། །དེ་ལྟར་སོ་སོར་བརྟགས་པ་མང་
དུ་བྱས་ན། ། མཁས་པ་རྣམས་རང་གི་ཡོན་ཏན་བཟང་པོ་རྗེས་སུ་བསྲུང་བར་
འགྱུར་བའི་ཕྱིར། སོ་སོར་བརྟགས་པའི་ཡོན་ཏན་བསྔགས་པ་ལའང་བརྗོད་པར་
བྱའོ། དེ་བཞིན་གཤེགས་པའི་བདག་ཉིད་ཆེ་བ་དང༌། དེ་ལྟར་རང་བཞིན་
བཟང་པོ་ལ་གོམས་པར་བྱས་ན། དུད་འགྲོར་གྱུར་ཀྱང་མེད་པར་མི་འགྱུར་རོ།
ཞེས་རང་བཞིན་བཟང་པོ་ལ་གོམས་པར་བྱ་བའི་ཡོན་ཏན་བསྔགས་པ་ལ་ཡང་
བརྗོད་པར་བྱའོ། ། བྱ་ཤིང་རྟ་མོར་སྐྱེས་པའི་རབས་ཏེ་སུམ་ཅུ་བཞི་པའོ། སྐྱེས་
པའི་རབས་ཀྱི་རྒྱུད་སློབ་དཔོན་དཔའ་བོས་སྦྱར་བ་རྫོགས་སོ། །བློ་ཀ་སུམ་སྟོང་ཕྱེད་
271



དང་བཞི་སྟེ་བམ་པོ་བཅུ་གཉིས་མ་ལོངས་སོ། ། ། ། | དང་ བར་ དུ་ དུ་ བ ས 1:|:ཀྱི ་
རྒྱ་གར་གྱི་མཁན་པོ་བི་ཀར་སིམ་ཧ་དང་། ཞུ་ཆེན་གྱི་ལོ་ཙཱ་བ་བནྡེ་མཉྫི་
ཤྲཱིཝརྨས་བསྒྱུར་ཅིང་ཞུས་ནས་གཏན་ལ་ཕབ་པའོ། ། ། ། བ ལ |:ཀ་
སོ་ལྔ་བ།
སོ་ལྔ་བ། སེངྒེའི་རྒྱལ་པོ་ཡི་དམ་
སེངྒེའི་རྒྱལ་པོ་ཡི་དམ་
2/22 1
བ བ བ བ ༡ ༧ཀྱང་
དང་ འགར་དང་ ད
བརྟན་པའི་སྐྱེས་པའི་རབས།
ལས་ ད ད
ཉོ ། །སྐྱེས་བུ་དམ་པ་རྣམས་ནི་རྨད་དུ་བྱུང་བའི་ཆ་ལུགས་ཀྱི་ཕྱོགས་འཛིན་
པ་ཙམ་ལའང་གུས་པའི་སེམས་ལྷོད་པར་མི་འགྱུར་ན་རང་ཉིད་བརྩོན་པའི་གོ་ཆ་ལ་
ཞུགས་པ་ལྟ་སྨོས་ཀྱང་ཅི་དགོས། དེ་ཡང་འདི་ལྟར་ཐོས་ཏེ། སྔོན་བྱུང་བ་
འདས་པའི་དུས་བསྐལ་བ་ཚད་མེད་པའི་སྔོན་རོལ་ན། སའི་ཕྱོགས་འདི་ཉིད་དུ་
བྱུང་བའི་འཛམ་བུའི་གླིང་དུ་རྒྱལ་པོ་ཆེན་པོ་དེ་བ་ཞེས་བྱ་བ་ཞིག་བྱུང་ངོ་། །དེ་ནི་
གཞན་དུ་བསོད་ནམས་སྦྱང་བའི་མཐུས། །མི་དབང་རྒྱ་མཚོའི་མཐར་ཐུག་ས་སྐྱོང་
བའི། ། མཚོན་གྱི་ཆད་པ་མེད་ཅིང་བདེ་བར་གནས། །དེ་ཡི་འབངས་རྣམས་ཕན་
ཚུན་འཁྲུགགླེཔ་མེད། །དེ་ཡི་རྒྱལ་ཕྲན་བརྒྱད་ཁྲི་བཞི་སྟོང་པོ། །དེ་དག་རྒྱལ་པོའི་
བཀའ་ལུང་སྤྱི་བོས་ནོད། །དེ་དག་བཀའ་ཁྲིམས་ཆོས་དང་མཐུན་པ་ཡིས། །གྲགས་
པའི་སྲིད་ལམ་བརྟན་ཅིང་གསལ་བར་བྱས། །རྒྱལ་པོ་ཆེན་པོ་དེ་དེ་ལྟར་རྒྱལ་ཕྲན་
བརྒྱད་ཁྲི་བཞི་སྟོང་དང་བཅས་པ་ཆོས་དང་མཐུན་པའི་རང་བཞིན་རྣམ་པར་དག་
པས་ རྒྱ་ མཚོའི་མཐར་ཐུག་ པའི་ ས་ ཆེན་ པོ་ བདེ་ བར་ སྐྱོང་ཞིང་ གནས་ པ་ ལས།
དེའི་ཡུལ་དེ་དང་ཉེ་བ་ན། རི་བྲག་ཆེན་པོ་རང་སངས་རྒྱས་རྣམས་དང་དཀའ་
ཐུབ་ཅན་རྣམས་ཀྱི་བསྟི་གནས་སུ་གྱུར་པ། ཤིང་ལྗོན་པ་རྣམ་པ་སྣ་ཚོགས་སྐྱེས་པ་
རྣམས་ཆེད་དུ་བཀོད་པའི་སྐྱེད་མོས་ཚལ་བཞིན་དུ་འདུག་པ། ། ཡན་ལག་བརྒྱད་
དང་ལྡན་པའི་ཆུ་གཙང་མ་འབབ་པ། རྩ་བ་དང་ལྡུམ་བུ་དང་འབྲས་བུ་སྣ་ཚོགས་
བཟར་རུང་བ་དུ་མ་དག་གིས་ས་ཕྱོགས་ཀུན་ཏུ་གང་བ། རྩྭ་སྔོན་པོ་རྨ་བྱའི་མགྲིན་
པ་ལྟ་བུས་ས་ཕྱོགས་རབ་ཏུ་སྔོ་བར་བྱས་པ། ཆེད་དུ་ཚོན་གྱིས་བསྒྱུར་བ་ལྟ་བུའི་
272



མེ་ཏོག་གི་རིགས་དུ་མས་གང་བ། བར་བར་དག་ན་རྡོ་རྗེ་དང་རལ་གྲི་དང་ཨུཏྤལ་
སྤུངས་པ་ལྟ་བུའི་བྲག་རི་དང་ལྡན་པ་ ཞིག་ ཏུ། བྱང་ཆུབ་ སེམས་དཔའ་འདི་
སེངྒེའི་རྒྱལ་པོ་ཡི་དམ་བརྟན་པ་ཞེས་བྱ་བར་གྱུར་ཏོ། ཞེས་གྲགས་སོ། སེངྒེའི་
གཟུགས་ཅན་སྐྱེས་བུ་དམ་པ་དེ། །ལུས་ནི་གསེར་གྱི་ལྷུན་པོ་ལྟར་བརྟན་ཞིང༌། །
འཆར་ཀའི་དུས་མཚམས་འོད་དང་མཐུན་པའི་མདོག །དྲི་མ་མེད་པའི་གསེར་
ལྟར་ལྷང་ངེ་བ། །དེ་ནི་དུད་འགྲོའི་རང་བཞིན་རྣམ་པར་སྤངས། །གཞན་ལ་འཚེ་
བའི་སྲོག་གཅོད་ཡོད་མི་བྱེད། །སྙིང་རྗེའི་སེམས་ལྡན་དྲང་སྲོང་ཐུབ་པ་བཞིན། །
གཞན་དོན་སྤྱོད་ཅིང་ནགས་ཁྲོད་ཀུན་ཏུ་རྒྱུ། ། དེ་ཡིས་བསྲུངས་པའི་ས་ཡི་ཕྱོགས་
རྣམས་སུ། །གནས་པའི་གཅན་གཟན་རི་དྭགས་གང་འཁོད་པ། །དུལ་བའི་མཆོག་
ལ་རབ་ཏུ་གཞོལ་བྱེད་ཅིང༌། །བརྟན་པའི་ལྷ་རྣམས་ངོ་མཚར་སྐྱེ་འགྱུར་བར། །
སྐྱེས་བུ་དམ་པ་དེ་ཡི་མཐུ་ཡིས་བྱས། །དེ་ལྟར་སེངྒེའི་རྒྱལ་པོ་དེ་འགྲོ་བའི་བླ་མ་
བཞིན་དུ་ནགས་ཁྲོད་དམ་པ་དེ་ན་རང་གི་རིགས་དང་མཐུན་པ་ལ་ཅི་ནུས་པའི་དོན་
ནི་ཡོངས་སུ་སྤྱོད། བདག་ཉིད་བྱ་དཀའ་བའི་གོ་ཆ་ནི་བགོས། རི་བྲག་དེ་ན་
གནས་པའི་རང་སངས་རྒྱས་རྣམས་ལ་ནི་བསྙེན་བཀུར་བྱེད། འཇིག་རྟེན་པ་
མཆོག་རྣམས་ཀྱིས་མ་སྨད་པའི་སྤྱོད་པ་ལ་གནས་ཤིང་འཁོད་པ་ན། ། དེའི་ཚེ་རི་
བྲག་དེ་དང་ཉེ་བའི་མཐའ་འཁོབ་ཀྱི་གྲོང་ན་གནས་པའི་རྔོན་པ་དག་ཅིག་ནགས་
ཁྲོད་དེར་རྒྱུ་བ་ལས་སེངྒེའི་རྒྱལ་པོ་དེ་སྲོག་ཆགས་གཞན་ལ་གནོད་པ་མེད་ཅིང་བག་
ཕབ། སྟེ་ བདེ་ བར་ གནས་ པ་ མཐོང་ནས་འདི་ སྙམ་དུ་བསམས་ པ། ཨེ་ མ་ ཧོ།
བདག་གིས་རྙེད་པ་ལེགས་པར་རྙེད་ཀྱིས། བདག་གིས་སེངྒེ་འདི་བསད་ལ་ལྤགས་
པ་བཤུས་ཏེ་རྒྱལ་པོ་ལ་ཕུལ་ན་གདོན་མི་ཟ་བར་ནོར་གྱི་བྱ་དགའ་ཆེན་པོས་བདག་
དབུལ་པོར་མི་འགྱུར་རོ་སྙམ་མོ། །འཇིག་རྟེན་པ་རྣམས་ཕལ་ཆེར་ནི། །རང་གི་
བདེ་བ་འདོད་པའི་ཕྱིར། །གཞན་གྱི་དམ་པ་སྤྱོད་པ་དག། །ཁྱད་དུ་གསོད་པ་
བཞིན་དུ་མངོན། ། བསོད་ནམས་མཐུ་ཡིས་མངོན་པར་མཐོ་བའི་ལུས་འདི་ཐོབ་
པར་གྱུར་མོད་ཀྱང༌། །དམ་པའི་སྤྱོད་དང་གྲགས་པའི་མཐུ་ཡིས་རྣམ་པར་སྨད་པའི་
273



སྤྱོད་པ་དག །སེམས་པར་བྱེད་པའང་འོས་པ་མིན་ན་ངན་པའི་སྤྱོད་ལ་གཞོལ་བ་
དག །དཔལ་ལས་ཉམས་ཤིང་གཏམ་ངན་གཞིར་གྱུར་དེ་ཡང་སྤྱོད་པར་གྱུར་པ་
སྙམ། །དེ་ནས་དུས་གཞན་ཞིག་གི་ཚེ་སེངྒེའི་རྒྱལ་པོ་དེ་རབ་ཏུ་བྱུང་བའི་ཆ་ལུགས་
ལ་དང་བ་འདྲ་བར་རིག་ནས། རྔོན་པ་དེས་སྐྲ་བྲེགས་ཤིང་གོས་ངུར་སྨིག་གྱོན་ཏེ་
མདའ་དུག་ཅན་དང་གཞུ་ཐོགས་ནས་སེངྒེའི་རྒྱལ་པོ་དེ་གང་ན་གནས་པའི་ས་
ཕྱོགས་ག་ལ་བ་དེར་སོང་ངོ༌། །དེའི་ཚེ་སེངྒེ་དེ་གཉིད་ལོག་ཅིང་ཉལ་བ་མཐོང་ནས།
ད་ནི་བདག་གི་དོན་གྲུབ་བོ་སྙམ་ནས་དེ་མ་ཐག་ཏུ་མདའ་དུག་ཅན་འཕངས་སོ། །
དེ་ནས་དེ་ནི་གཉིད་སད་ཅིང་། །མཚོན་གྱིས་རེག་པའི་ཚོར་བ་དེས། །བསྐུལ་བ་
བཞིན་དུ་རབ་གྱུར་ནས། ། རིངས་པར་གཡོ་བའི་མིག་གིས་བལྟས། ། ། ཨེ་ མ་ཧོ་་་
ནགས་ཁྲོད་དབེན་པ་ན། །བདག་ལ་གནོད་པར་བྱེད་པ་འདི། །འོན་ཏེ་མིའམ་མི་
མ་ཡིན། །སུ་ཞིག་སྙམ་དུ་དོགས་པ་སྐྱེས། །དེ་ཚེ་མགྱོགས་པའི་ཤུགས་ཀྱིས་རྔོན་པ་
དེ། །འཇིགས་ཤིང་སྐྲག་ནས་བྲོས་པར་གྱུར་པ་མཐོང༌། །གང་གིས་གླང་ཆེན་རབ་
ཏུ་དྲེགས་པའི་ལུས། །མཆེ་བ་མཚོན་ཆ་རྩ་བ་དམར་བ་དག །འཇིགས་པ་མེད་
པར་མགོ་བོར་རབ་བགེམས་པ། ། སྟོབས་ལྡན་དེ་ཡིས་མགྱོགས་པའི་ཤུགས་ཀྱིས་
བདས། ། དེ་ཡི་ཚེ་ན་རྔོན་པ་དེ། །ལུས་ལ་ཆོས་གོས་གྱོན་པ་མཐོང༌། ། སེངྒེའི་
གཟུགས་ཅན་མཁས་པ་དེ། །དེ་ལ་གུས་པའི་སེམས་སྐྱེས་པ། །ཁ་དོག་བསྒྱུར་བའི་
གོས་འདི་ནི། ། དྲང་སྲོང་ཐུབ་པ་རྣམས་ཀྱི་གོས། ། འདི་ནི་སྲིད་ལས་སྒྲོལ་བའི་
གཟུགས། ། འཕགས་པ་རྣམས་ཀྱི་རྒྱལ་མཚན་ཏེ། །བདག་གི་སྲོག་ནི་ཡལ་ཡང་
བླའི། །འདི་ལ་གནོད་པར་མི་བྱའོ། །དེ་ལྟར་བློ་ལ་ངེས་པར་བྱས་ནས་བདག་ཉིད་
ཆེན་པོ་དེས་བདག་གི་སྡུག་བསྔལ་ཁྱད་དུ་བསད་དེ་ཆོས་གོས་དུར་སྨྲིག་དེ་ལ་གུས་པ་
བསྐྱེད་ནས་གོས་འདི་ལྟ་བུ་འཛིན་པ་ནི་རིང་པོ་མི་ཐོགས་པར་འཁོར་བའི་རྒྱ་མཚོ་
ལས་གྲོལ་ཐར་བར་འགྱུར་རོ་སྙམ་སྟེ་རྔོན་པ་དེ་ཅི་བདེ་བར་བཏང་ངོ་། །དེ་ནས་
སེངྒེའི་རྒྱལ་པོ་དེ། །དུག་མདའི་ལུས་ལ་བསྣུན་པ་ལས། །ལུས་སྲོག་བྲལ་བར་གྱུར་
པའི་ཚེ། །ཆེད་དུ་བརྗོད་པའི་རང་སྐད་ཀྱིས། །ཡ་ལ་ལ་བ་ཤ་ས་སྭཱ་ཧཱ་ཞེས་བྱ་བའི་
274



ཚིག་འདི་སྨྲས་ནས་ཚེ་འཕོས་པར་གྱུར་ཏོ། །དེ་ཚེ་བྱང་ཆུབ་སེམས་དཔའ་བརྟན་
པའི་མཐུས། །ས་ཆེན་རི་དང་རྒྱ་མཚོར་བཅས་པ་རྣམས། ། རབ་ ཏུ་བསྐྱོད་པས་
ལྟས་ནི་བཅོ་བརྒྱད་བྱུང་། །དེ་ཡི་མཐུ་ཡིས་རིན་ཆེན་ལས་གྲུབ་པའི། ། ལྷ་ཡི་གཞལ་
མེད་ཁང་རྣམས་རབ་ཏུ་གཡོས། །དེ་ཡི་རྐྱེན་གྱིས་མིག་སྟོང་ལྡན་ལ་སོགས། །ལྷ་ཡི་
ཚོགས་རྣམས་འདི་ཡི་རྒྱུ་གང་ཞེས། ། རྟོག་པར་གྱུར་ནས་ལྷ་ཡི་མིག་གིས་བལྟས། །
དེ་ཚེ་བྱང་ཆུབ་སེམས་དཔའ་བརྟན་པ་ཡིས། ། དྲང་སྲོང་མཆོག་རབ་འཆང་བའི་
རྒྱལ་མཚན་ལ། །བརྟེན་ནས་ངན་པར་སྤྱོད་པའི་སྐྱེ་བོ་ཡང༌། ། ཐར་པར་བྱས་ཏེ་
བརྩོན་འགྲུས་བརྟན་པའི་མཐུས། །འཇིག་རྟེན་མཆོག་གི་སྤྱོད་པ་བརྟན་པར་་་
རིག །དེ་ནས་དེ་ལ་མཆོད་པའི་ཕྱིར། ། གང་ན་ཡི་དམ་བརྟན་པའི་གདུང༌། །
འཛིན་པའི་ས་ཕྱོགས་དེར་ལྷགས་ཏེ། །མེ་ཏོག་སིལ་མའི་ཚོགས་ཀྱིས་འཐོར། ། སྤོས་
མཆོག་དུ་མའི་ཆར་ཕབ་པས། །ནགས་ཁྲོད་རབ་ཏུ་གང་བར་བྱས། །ནོར་བུ་ཅོད་
པན་དྲི་མེད་དང༌། །པདྨའི་རྩ་བ་ལྟར་མཛེས་པའི། །ཡན་ལག་རིན་ཆེན་རྒྱན་སྤྲས་
དག །ཐལ་མོ་སྦྱར་ཞིང་འདུད་པའི་སྒྲས། །ནགས་ཁྲོད་རེབ་ཏུ་གང་བར་གྱུར། །
ཨེ་མ་ཧོ་བརྟན་པ་དཔག་ཏུ་མེད། ། ཨེ་མ་ཧོ་བདག་ཉིད་ཆེ་བས་ཆེ། །ཨེ་མ་ཧོ་རྨད་
དུ་བྱུང་བ་ཁྱོད། །རང་གི་དམ་པའི་སྤྱོད་པ་བརྟན། །ཞེས་དེ་ལྟར་ཆེད་དུ་བརྗོད་པ་
དུ་མས་བསྟོད་ནས་རང་གི་གནས་སུ་སོང་ངོ་། ། དེའི་འོག་ཏུ་རྔོན་པ་དེས་སེངྒེའི་
པགས་པ་བཤུས་ནས་རྒྱལ་པོའི་ཕོ་བྲང་ག་ལ་བ་དེར་སོང་སྟེ། །རྒྱལ་པོ་ཆེན་པོ་དེ་བི་
ལར་སེངྒེའི་པགས་པ་དེ་ཕུལ་ནས་བྱ་དགའི་གསོལ་བ་དང༌། རྒྱལ་པོ་ཆེན་པོ་དེ་
འདི་སྙམ་དུ་སེམས་སོ། །བདག་གིས་གཙུག་ལག་གི་བསྟན་བཅོས་ལས་ཐོས་པ་ལྟར་
ན། དུད་འགྲོ་གང་པགས་པའི་མདོག་གསེར་དུ་སྣང་བ་དེ་ནི་ངེས་པར་སྐྱེས་བུ་
ཆེན་པོ་ཡིན་ནོ། །ཞེས་བྱུང་ན་ཅིའི་ཕྱིར་རྔོན་པ་ལ་བྱ་དགའ་སྦྱིན་པར་བྱ། གལ་
ཏེ་བྱིན་ན་ནི་བདག་ཀྱང་གསོད་པ་ལ་དགའ་བར་འགྱུར་རོ། ། ཅི་སྟེ་མ་བྱིན་ནའང་
རྔོན་པ་འདིའི་རེ་ཐག་ཆད་པར་འགྱུར་རོ་སྙམ་དུ་བསམས་ནས་རྔོན་པ་དེ་ལ་ནོར་
ཅུང་ཟད་ཅིག་བྱིན་ནས་འདི་སྐད་ཅེས་སྨྲས་སོ། །ཁྱོད་ཀྱིས་འདི་བསད་པ་ན་ལྟས་
275



ཀྱི་རྣམ་པ་ལྟ་བུ་བྱུང་ངམ། །རྔོན་པ་དེས་ཀྱང་ཇི་ལྟར་བྱུང་བའི་ལྟས་ཀྱི་རྣམ་པ་རྒྱལ་
པོ་ལ་གསོལ་བ་དང༌། དེའི་ལྟས་ཀྱི་ཁྱད་པར་དེ་དག་རྒྱལ་པོས་ཐོས་ནས་འདི་སྐད་
དུ་སྨྲས་པར་ངེས་སོ། །ཨེ་མ་ཧོ་ཁྱོད་ནི་མིར་གྱུར་ཀྱང་། །དམ་པའི་སྤྱོད་ལས་གཞན་
དུ་བྱས། །དུད་འགྲོའི་གཟུགས་ཅན་བདག་ཉིད་ཆེ། །བདག་གི་ཡུལ་དུ་གང་གནས་
པ། །བག་མེད་པ་ཡི་དབང་གིས་སུ། །བདག་གིས་ཉེས་པར་བྱས་པ་བཞིན། །ཞེས་
སྨྲས་ཏེ་བྱང་ཆུབ་སེམས་དཔའ་ལ་དང་བའི་སེམས་བསྐྱེད་ནས་བདག་གི་ཡུལ་གྱི་
བློན་པོ་དང་ཁམས་ཀྱི་རྒྱལ་ཕྲན་རྣམས་དང་གྲོང་གི་གཙོ་བོ་རྣམས་བསྡུས་ཏེ། །བྱང་
ཆུབ་སེམས་དཔའ་ཡི་དམ་བརྟན་པ་འཕོ་བའི་ཚེ་ཡིག་འབྲུ་བརྒྱད་པོ་སྨྲས་པའི་དོན་
ངེས་པར་བརྟགས་ཀྱང་མ་ཤེས་ནས། དེའི་ཚེ་ཀུན་ཏུ་དྲིས་པ་ན་དྲང་སྲོང་ཤ་མ་
ཞེས་བྱ་བ་མཁས་ཤིང་གསལ་བ་མངོན་པར་ཤེས་པ་ལྔ་ཐོབ་པ་ཞིག་ཡོད་པ་རྒྱལ་པོའི་
ཕོ་བྲང་འཁོར་དུ་སོང་སྟེ་ཡི་གེ་བརྒྱད་པོ་འདི་ཡི་དོན་བཤད་དོ། །ཡ་ལ་ལ་ཞེས་བྱ་བ་
ནི་སྐྲ་བྲེགས་ཤིང་ཆོས་གོས་ཁ་དོག་བསྒྱུར་བ་གྱོན་པས་སྐྱེ་ཤི་ལས་མྱུར་དུ་ཐར་རོ། །
པ་ཤ་ས་ཞེས་པ་དེ་ཉིད་འཕགས་པའི་མཚན་ཡིན་ཏེ་མྱ་ངན་ལས་འདས་པ་དང་ཉེའོ་
ཞེས་ཟེར་རོ། །སྭཱ་ཧཱ་ཞེས་པ་ནི་དེ་ཉིད་ལྷ་དང་བཅས་པ་ཐམས་ཅད་ཀྱི་བཀུར་སྟིའི་
གཞི་ཞེས་བྱའོ་ཞེས་བྱ་བའི་དོན་ཏོ། །དྲང་སྲོང་གིས་དེ་སྐད་སྨྲས་ནས། དེ་ནས་
རྒྱལ་པོ་དགའ་ཞིང་མྱ་ངན་བཅས་པར་གྱུར། །རིན་ཆེན་སྣ་བདུན་ཤིང་རྟ་དམ་པ་
མཆོག་བྱས་ཏེ། རབ་ཏུ་བཀྲ་བའི་གོས་མཆོག་རྣམས་ཀྱིས་ལེགས་ པར་་་་་་བསམ་
གཡོགས། ། པགས་པ་མཆོག་དེ་དེ་ཡི་སྟེང་དུ་རབ་བཞག་སྟེ། །བྱང་ཆུབ་སེམས་
པས་སྨྲས་པའི་ཚིག །རབ་ཏུ་བསྒྲགས་ཤིང་རྨད་བྱུང་བའི། །པགས་པ་དེ་ཡང་སྐྱེ་
བོ་ལ། །བསྟན་ཞིང་མཆོད་པ་དུ་མ་བྱས། །དེ་ནས་རྒྱལ་པོ་དེས་གསེར་ལས་བྱས་
པའི་སྒྲོམ་གྱི་ནང་དུ་བྱང་ཆུབ་སེམས་དཔའི་པགས་པ་བཅུག་སྟེ་མཆོད་རྟེན་དུ་བྱས་
སོ། །བྱང་ཆུབ་སེམས་དཔའ་བརྟན་པའི་སྟོབས། །འགྲོ་བ་གཞན་ལ་ཕན་བྱེད་
པ། །དེ་ལྟར་སྨན་དང་ནོར་བུའི་ཚོགས། །ཀུན་ཏུ་ཕན་བྱེད་མ་ཡིན་ནོ། །དེ་ལྟར་
རྒྱལ་པོ་ཆེན་པོ་དེ་བི་ལ་སོགས་པ་སྐྱེ་བོའི་ཚོགས་འདུས་པ་རྣམས་བྱང་ཆུབ་སེམས་
276



དཔའི་སྤྱོད་པ་རྨད་དུ་བྱུང་བ་དང༌། །པགས་པ་ལ་དད་ཅིང་མཆོད་པར་བྱེད་པ་དེ་
དག་དེ་ནས་བཟུང་སྟེ། །བསྐལ་བ་ཁྲག་ཁྲིག་ཕྲག་བཅུའི་བར་དུ་ལྷ་དང་མིའི་བདེ་
འགྲོའི་མཆོག་ཐོབ་ཅིང་བྱང་ཆུབ་ཀྱི་མཐས་གཏུགས་པར་གྱུར་ཏོ་ཞེས་གྲགས་སོ།
དེ་ལྟ་བས་ན་སྐྱེས་བུ་དམ་པ་རྣམས་ཀྱི་བཟོད་པ་དང་བརྩོན་འགྲུས་དང་གཞན་ལ་
ཕན་པར་བྱེད་པའི་སྟོབས་བསམ་གྱིས་མི་ཁྱབ་བོ། །ཞེས་དེ་བཞིན་གཤེགས་པའི་
ཡོན་ཏན་བསྔགས་པ་དང༌། དེ་ལྟར་ཆ་ལུགས་འཛིན་པ་ཙམ་ལའང་གུས་པའི་
སེམས་ ལྷོད་པར་མི་འགྱུར་ན། གཞན་གྱི་དོན་ཆེན་པོ་སྤྱོད་པ་ལ་ཞུགས་པའི་
བརྩོན་འགྲུས་ནུབ་པར་འགྱུར་བ་མེད་དོ་ཞེས་བརྩོན་འགྲུས་ཀྱི་ཕན་ཡོན་བསྔགས་
པ་དང་། དེ་བཞིན་དུ་བསྟན་པ་ལ་གུས་པར་བྱ་བའི་ཡན་ལག་ལའང་བརྗོད་པར་
བྱའོ། ། སེངྒེའི་རྒྱལ་པོ་ཡི་དམ་བརྟན་པའི་སྐྱེས་ པའི་རབས་ ཏེ་ སུམ་ ཅུ་ལྔ་་་་པ་ལས་
པའོ། །།།ཚོང་བ་བོ་ 11ལ་ 1:|པ ། ༡ ཀྱི་ ༡༡
སོ་དྲུག་པ། དེད་དཔོན་བརྩོན་འགྲུས་
ཆེན་པོའི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་སེམས་ཅན་རྣམས་ གནས་ སྐབས་ སུ་བདེ་བར་
འགྱུར་བ་ཅུང་ཟད་ཙམ་ལའོང་ཆགས་པ་མེད་པར་བདག་གི་ལུས་དང་སྲོག་ཡོངས་
སུ་གཏོང་ན། གཞན་གྱི་དོན་ཆེན་པོ་ལ་བརྩོན་པར་འགྱུར་བ་ལྟ་སྨོས་ཀྱང་ཅི་
དགོས། དེ་ཡང་འདི་ལྟར་ཐོས་ཏེ་བཅོམ་ལྡན་འདས་འདི་སྔོན་བྱང་ཆུབ་སེམས་
པར་གྱུར་པ་ན་རང་ཉིད་ཀྱི་བདེ་བ་ཁྱད་དུ་བསད་ནས་གཞན་གྱི་དོན་ཡོངས་སུ་སྤྱོད་
པར་བྱེད་པ་སྙིང་རྗེའི་སྟོབས་ཀྱིས་གཞན་ལ་ཕན་པར་བྱེད་པའི་རང་བཞིན་ཅན་བློ་
ཤིན་ཏུ་རྣོ་བས་དུས་ཚིགས་དང་རྒྱུ་སྐར་ལ་སོགས་པའི་ལྟས་རིག་པའི་ཕ་རོལ་ཏུ་ཕྱིན་
པས་ལོངས་སྤྱོད་ཀྱི་ཕྱིར་རྒྱ་མཚོར་འཇུག་པར་བྱེད་པ་རྣམས་ལ་ཅི་ནུས་ཀྱིས་མི་
འཇིགས་པ་སྦྱིན་པར་བྱེད་པ་ཞིག་ཏུ་གྱུར་ཏོ་ཞེས་གྲགས་སོ། ། དེའི་རང་བཞིན་ནི་
འདི་ལྟ་བུ་དང་ལྡན་པར་མངོན་ཏེ། གཞན་དུ་སྦྱངས་པས་རྣམ་པར་དག་པའི་
277



ལུས། །བཟོད་ལྡན་དབང་པོ་དུལ་ཞིང་རབ་ཞི་ལ། །ངེས་པའི་ཚུལ་གྱིས་གཞན་གྱི་
དོན་སྤྱོད་པ། ། ཤེས་འདོད་རྣམས་ཀྱི་དོན་སྤྱོད་ཕ་དང་མཚུངས། ། གཙུག་ལག་
བསྟན་བཅོས་ལེགས་མཐོང་མིག་ཇི་བཞིན། ། སྙིང་རྗེས་གཞན་ལ་ཕན་པའི་མཆོག་
ཏུ་གྱུར། ། དེ་ལྟ་བུའི་བདག་ཉིད་ཆེན་པོ་དེ་དང་ཚོང་པའི་ཚོགས་ཕལ་མོ་ཆེ་དགེ་
ཅིག་དབུལ་བའི་སྡུག་བསྔལ་གྱིས་སེམས་ཀུན་ཏུ་བསྐྱོད་པར་གྱུར་པ་རྣམས་ཀྱི་དོན་
བྱ་བ་དང་རྗེས་སུ་མཐུན་པར་རྒྱ་མཚོའི་ཕ་རོལ་གྱི་ནོར་བུ་དག་བླང་བར་འདོད་དེ་
གྲུ་བོ་ཆེ་ལེགས་པར་བཤམས་ནས་ཡོ་བྱད་ཀྱི་དངོས་པོ་དུ་མ་དག་གིས་ལེགས་པར་
བཀང་ཞིང་། །གང་ན་རྒྱ་མཚོ་ཆེན་པོ་ཟབ་ཅིང་ཡངས་ལ་དཔག་ཏུ་མེད་པའི་ཆུས་
གང་བ་ཀླུ་ཆེན་པོ་ལ་སོགས་པ་འབྱུང་བོ་མང་པོའི་གནས་སུ་གྱུར་པ། །རླབས་རྣམ་
པར་གཡོ་བས་རྣམ་པར་མཛེས་པ། །མེ་ཏོག་པདྨ་དཀར་པོ་གཏོར་བ་ལྟ་བུའི་རིང་
གི་ལྦུ་བ་དཀར་པོ་དྲི་མ་མེད་པས་བརྒྱན་པ། ། དེ་ལྟ་བུའི་རྒྱ་མཚོ་ཆེན་པོའི་ནང་དུ་
ཞུགས་སོ། ། དེ་ནི་དཔག་ཏུ་མེད་པའི་ཆུ། ། ཨནྡ་རྙིལ་གྱི་དུམ་བུ་འདྲ། །རླབས་ཀྱི་
ཕྲེང་བ་རབ་ཏུ་འགྲོ །ཕྱོགས་རྣམས་ཀུན་ཏུ་གསལ་བར་བཀྲམ། །དབང་པོ་སྔོན་
པོ་ཞུ་བའི་མདོག་ལྟ་བུ། ། སྟོན་ཀའི་ནམ་མཁའ་དྲི་མེད་ལྟ་བུར་མཛེས། ། ཆུ་ཟླ་
གཞོན་ནུ་རྒྱུ་བའི་གར་མཛེས་བྱེད། །དཔག་མེད་འབྱུང་པོའི་གནས་ གྱུར་དེ་རུ་
ཞུགས། ། དེ་ལྟར་ཚོང་པ་དེ་དག་རིམ་གྱིས་རྒྱ་མཚོ་ཆེན་པོ་ རབ་ ཏུ་བགྲོད་པར་
དཀའ་བ་རི་དང་ལྡུམ་བུའི་མཚན་མ་ཐམས་ཅད་སྣང་བ་མེད་པ། །དེའི་དབུས་སུ་
ཕྱིན་པར་གྱུར་པ་ལས། །གློ་བུར་དུ་ལྟས་ངན་པ་ཆེན་པོ་སྣང་བར་གྱུར་ཏེ། སྟག་
ཟིལ་མདོག་ཅན་གནོད་སྦྱིན་ལྟོ་བ་ལྟ་བུར་རབ་ཏུ་གནག་པའི་མདོག》 །འཇིགས་
པའི་རླུང་སྒྲ་རབ་ཏུ་འབར་བས་ཀུན་ཏུ་འཁྲུགས་པར་གྱུར་པའི་སྤྲིན། །ནམ་མཁའི་
ངོས་རྣམས་གྲུམ་པར་གྱུར་འདྲའི་འབྲུག་གི་སྒྲ་སྐད་རྣམས་སྒྲོགས་པ། | འབར་བའི་
འོད་སྟོད་རབ་ཏུ་འཕྲོ་བའི་གློག་གི་རྒྱུན་དང་བཅས་པ་བྱུང་། །དེ་ནས་རབ་ཏུ་དྲག་
པོ་ཡི། ། རླུང་གིས་རྒྱ་མཚོ་ཀུན་ཏུ་དཀྲུགས། ། རབ་འཇིགས་སྤྲིན་ལས་བྱུང་བའི་
ཆར། །ཤུགས་དྲག་མདའ་ཡི་རྒྱུན་ལྟར་བབ། །དེ་ལྟར་རབ་ཏུ་མ་རུངས་པའི། །རྒྱུ་
278



མཚོ་གཡོ་བར་གྱུར་པ་དེས། ། གྲུ་ཡང་མངོན་དུ་ཟློག་པ་བཞིན། །བཅིང་ཐག་་་
རྣམས་ཀྱང་ཆད་པར་གྱུར། །ལྷ་དང་ལྷ་མིན་མངོན་པར་གཡུལ་འགྱེད་ཚེ། ། ལྷ་
མིན་དཔའ་བོའི་ཅོད་པན་འགྱེལ་བ་བཞིན། ། གཟིངས་ཀྱི་ཅོད་པན་དར་ཆེན་
འགྱེལ་བར་གྱུར། །ཅ་ཅོའི་སྒྲ་རྣམས་རབ་ཏུ་བསྒྲགས་པ་བཞིན། །རྒྱ་མཚོ་དེ་ཡང་
ཆུ་རླབས་འཐབ་པའི་སྒྲ། རབ་ཏུ་དྲག་པོར་ཆིལ་ཆིལ་སྒྲོགས་པར་གྱུར། །ཚོང་པ་
དེ་དག་སྙིང་ལ་འཇིགས་པ་སྐྱེད། །ལུས་སེམས་སྟོབས་ཀྱིས་སྒྱུ་རྩལ་ཙམ་ལ་ཐུག །
དེ་ལྟར་རྒྱ་མཚོ་ཆེན་པོའི་དབུས་སུ་ཆར་རླུང་དྲག་པོས་རྣམ་པར་གཡེངས་པའི་
ཤུགས་ཀྱིས་གྲུ་བོ་ཆེ་དེ་ཀུན་ཏུ་འཐོར་བར་གྱུར་ཏོ། །དེ་ནས་ཚོང་པ་དེ་དག་གྲུ་ཞིག་
པས་འཇིགས་ཤིང་སྐྲག་པར་གྱུར་ནས་སྲོག་གི་ཕྱིར་ཁ་ཅིག་ནི་པང་ལེབ་ལ་བརྟེན་ཏེ་
བརྒལ། ཁ་ཅིག་ནི་ལག་གིས་རྐྱལ། ཁ་ཅིག་ནི་འཆི་བའི་དུས་བྱས་སོ། །དེའི་ཚེ་
ཚོང་པ་མང་པོ་དེ་དག་གི་ནང་ནས་དེད་དཔོན་དུ་གྱུར་པ་དེ་རྒྱུ་མཚོ་ཆེན་པོ་དེ་ལ་
རྐྱལ་བས་རྒྱལ་བར་གྱུར་ཏོ། །དེའི་ཚེ་ཚོང་པ་དེ་དག་གི་ནང་ནས་ཚོང་པ་ལྔ་དེད་
དཔོན་དེ་དང་ཉེ་བ་དེར་རྒྱ་མཚོ་ཆེན་པོ་དེས་ཁྱེར་བ་དེ་དག་ཉམ་ཐག་ཅིང་དེད་
དཔོན་དེ་ལ་གསོལ་བ་བཏབ་བ། །ཀྱེ་དེད་དཔོན་ཆེན་པོ་དེད་དཔོན་མཆོག །རྒྱ་
མཚོ་རབ་ཏུ་བགྲོད་དཀའ་བའི། །དབུས་སུ་བདག་ཅག་ལྟུང་བར་གྱུར། ཁྱོད་ནི་
སྟོབས་དང་ལྡན་པ་འདྲ། །བདག་ཅག་འགུམ་བར་གྱུར་པ་ལས། །དེད་དཔོན་ཆེན་
པོས་ཡོངས་སུ་སྐྱོབས། །དེ་སྐད་ཅེས་སྨྲས་པ་དང་། དེད་དཔོན་ཆེན་པོ་དེ་སྙིང་
རྗེའི་ཤུགས་ཀྱིས། །ཀྱེ་མ་འཇིག་རྟེན་པ་འདི་དག་ཐམས་ཅད་ནི་སྙིང་པོ་མེད་པའི་
ལོངས་སྤྱོད་ཅུད་ཟད་ཀྱི་ཕྱིར་འཇིག་རྟེན་འདིར་ཡང་སྡུག་བསྔལ་གྱི་ཚོར་བ་མྱོང་
བར་གྱུར་ལ། ” མཐར་ཐུག་ཏུའང་སྡུག་བསྔལ་གྱི་རྒྱ་མཚོ་ཆེན་པོར་ནུབ་པར་གྱུར་
པ་འདི་ནི་མ་རུངས་པར་གྱུར་ཏོ། །བདག་འཆི་བར་གྱུར་པ་འདི་ནི་བླའི། འདི་
དག་རྒྱ་མཚོའི་དབུས་སུ་ཉམ་ཉེས་པ་འདི་ལས་ཐར་བར་བྱའོ་སྙམ་ནས། ཚོང་པ་
དེ་དག་ལ་འདི་སྐད་ཅེས་སྨྲས་སོ། །ཀྱེ་སྐྱེས་བུ་ཁྱེད་རྣམས་མ་འཇིགས་ཤིག །
ངས་ཁྱེད་རྣམས་རྒྱ་མཚོ་འདི་ལས་བདེ་བར་བཏོན་ནོ་ཞེས་དབུགས་ཕྱུང་ནས།
279



དེད་དཔོན་ཆེན་པོ་དེས་བསམས་པ། རྒྱ་མཚོ་ཆེན་པོ་འདི་ནི་མིའི་རོ་དང་ལྷན་
ཅིག་ མི་ གནས་ པས། ། དེས་ རང་ བདག་ གིས་བདག་གི་ལུས་ སྲོག་དང་ ཕྲལ་ཏེ།
ཚོང་པ་འདི་དག་རྒྱ་མཚོ་ཆེན་པོ་འདི་ལས་བཏོན་ནོ་སྙམ་དུ་བསམས་ནས། །འདི་
སྐད་ཅེས་སྨྲས་པར་ངེས་སོ། །ཚོང་པ་ཁྱེད་ཅག་ཤེས་པར་གྱིས་ཤིག །ནོར་ནི་སྡུག་
བསྔལ་མཐའ་ཡིས་བསྐྱེད་པའི་རྒྱུ། །དུས་འདིར་སྡུག་བསྔལ་མྱོང་བར་མ་ཟད་ཀྱི། །
སེམས་དམྱལ་ཡི་དྭགས་དུད་འགྲོའི་སྡུག་བསྔལ་དག ། མྱོང་བྱེད་སྡུག་བསྔལ་
རྩ་བ་འདི་ཡིན་ནོ། ། ལྕགས་ཁང་ནག་པོར་རོ་ཉེས་གང་ཞིང་འབར་བའི་ཕུང་པོ་
འཕྲོ་བའི་ནང་། །ལས་ཀྱིས་དབང་མེད་ཚོར་ཚོར་བསྲེགས་ཤིང་ཤ་རུས་ཀུན་ཏུ་ཞིག་
གྱུར་ཀྱང༌། །ཚོར་བའི་སྡུག་བསྔལ་འཕོ་བ་མེད་པ་མྱོང་བར་བྱེད་པའི་རྒྱུ་དེ་ཡང་། །
ལོག་པའི་འདོད་ཡོན་འདོད་པའི་སྐུ་ཡིས་མི་དགེ་སྤྱད་ལས་བྱུང་བར་གྱུར། ། ཡན་
ལག་རབ་འཕྲ་རབ་ཏུ་བཀྲེས་པའི་ལྟོ་བ་རི་རབ་འདྲ་བ་ཡང་། །ཅུང་ཟད་མི་རྙེད་
རྙེད་པར་གྱུར་ཀྱང་ལྷ་ཡི་ཟས་མཆོག་མི་གཙང་མཐོང་། །ཟ་བར་མི་ནུས་ཅུང་ཟད་
ཟོས་ཀྱང་རོ་ཉེ་འཐུངས་པ་ལྟར་གྱུར་བ། །དེ་འདྲའི་སྡུག་བསྔལ་སེར་སྣའི་འབྲས་བུ་
དབང་མེད་མྱོང་བར་འགྱུར་ལ་ལྟོས། །གང་ཞིག་སྐྱབས་མེད་གཉེན་པོས་བཟུང་
ནས་སྲོག་དང་ཕུལ་བར་བྱེད་པ་དང༌། །བྱེ་ཚན་འབར་བ་ཚ་ཟེར་བྱེད་པས་རབ་ཏུ་
གཏུམས་ཏེ་ལུས་བསྐམས་ཤིང་། །འཁུན་སྒྲ་འབྱིན་དང་དབང་མེད་ཤ་དང་ཡན་
ལག་གཅོད་ཅིང་ཉམ་ཉེས་པ། །དེ་འདྲའི་སྡུག་བསྔལ་སྐྱེད་པར་བྱེད་པའི་རྒྱུ་ནི་ནོར་
འདི་ཁོ་ནའོ། །དེས་ན་ཁྱེད་ཅག་ཤེས་པར་བྱོས། །འཛམ་བུའི་གླིང་དུ་བདེར་ཕྱིན་
ཅིང༌། །བག་ཡོད་སྤྱོད་ལའང་གནས་པར་བྱ། །སྙིང་པོ་མེད་པའི་ལོངས་སྤྱོད་ལ། །
ཆགས་ཤིང་བརྐམ་པ་ཡོངས་སུ་སྤང་། །ཆོས་ལ་གཅིག་ཏུ་བག་ཡོད་བྱོས། །འདི།
ལྟར་ཁྱེད་ཅག་རྒྱ་མཚོ་ལས། །རབ་ཏུ་ཐར་པར་བྱས་པ་འདིས། །གཞན་དུ་སྲིད།
པའི་རྒྱ་མཚོ་ལས། །ཁྱེད་ཅག་རབ་ཏུ་བསྒྲལ་བར་བྱ། །ཞེས་ཚོང་པ་དེ་དག་ལ་མི་
འཇིགས་པ་བྱིན་ནས། ཚོང་པ་དེ་དག་བདག་གི་ལུས་ལ་ཤིན་ཏུ་ལེགས་པར་ཁ་
ཅིག་ནི་རྒྱབ་ཏུ་ཞོན། །ཁ་ཅིག་ནི་རྐང་པ་ལ་བཅར་ཏེ་རྩལ་ཆེན་པོ་བསྐྱེད་ནས་ལུས་
280



དང་སེམས་ལ་སོ་སོར་བརྟགས་པའི་མཐུ་བསྐྱེད་ཏེ། ། སྙིང་རྗེ་ཆེན་པོས་ཡོངས་སུ་
བསྒོས་པའི་སེམས་ཀྱི་མཚོན་རྣོན་པོས་བདག་གི་སྲོག་བཅད་པ་དང་དེ་མྱུར་བ་ཉིད་
དུ་འཆི་བའི་དུས་བྱས་ཏེ། དེ་ནས་དེ་མ་ཐག་ཏུ་རོ་དེ་དང་ཚོང་པ་ལྔ་པོར་བཅས་
པ་རྒྱ་མཚོ་ཆེན་པོ་དེའི་ནང་ནས་སྐམ་ལ་བྱུང་ངོ༌། །དེད་དཔོན་བདག་གཉིད་ཆེན་
པོ་དེས། ། སྙིང་རྗེའི་བརྩོན་འགྲུས་མ་སྨད་པ། བརྟན་པའི་མཐུ་ཡིས་ཚོང་པ་
ལྔ། །འཛམ་བུ་གླིང་དུ་བདེ་བར་ཕྱིན། །དེ་ཚེ་ཚོང་བ་ལྔ་པོ་དེ་དག་དང༌། །བརྟན་
པའི་ལྷ་རྣམས་ངོ་མཚར་སྐྱེས་གྱུར་ཏེ། །དེད་དཔོན་མཆོག་དེའི་སྤྱོད་པ་དེ་ལ་
བསྟོད། །ཨེ་མ་ཁྱོད་ནི་ངོ་མཚར་རྨད་དུ་བྱུང་། །བདག་གི་བདེ་བ་ལྟོས་པ་མེད་པར་
བཏང་། ། བདག་ཅག་འཆི་བདག་ཁ་ནས་མངོན་པར་ཕྱུང༌། ། འདི་འདྲའི་རྨད་
བྱུང་འཇིག་རྟེན་གཞན་ན་མེད། །ཅེས་བདག་ཉིད་ཆེན་པོ་དེའི་གདུང་ལ་གུས་པ་
བྱས་ཏེ་རང་གི་ཡུལ་དུ་དོང་ནས་ཅི་ནུས་ཀྱིས་ཆོས་དང་མཐུན་པར་གྱུར་ཏོ། །དེ་ལྟ་
བུའི་ཕྱིས་བྱུང་བའང་བཅོམ་ལྡན་འདས་ཀྱིས་བཀའ་སྩལ་བ། ཀུན་དགའ་བོ་དགེ་
སློང་ལྔ་སྡེ་འདི་ནི་དེའི་ཚེ་དེའི་དུས་ན་ཚོང་པ་ལྔ་པོར་གྱུར་ཏེ། །དེའི་ཚེ་འང་དེས་རྒྱུ་
མཚོ་ཆེན་པོ་ལས་བསྒྲལ་ཏོ། །འདིར་ཡང་ངས་འཁོར་བའི་རྒྱ་མཚོ་ལས་བསྒྲལ་ཏེ།
མྱ་ངན་ལས་འདས་པ་འཇིགས་པ་མེད་པའི་ཞི་བ་ལ་བཀོད་དོ། ། ཞེས་གསུངས་
སོ། །དེ་ལྟ་བས་ན་སྐྱེས་བུ་དམ་པ་རྣམས་ནི་སེམས་ཅན་དག་གནས་སྐབས་སུ་བདེ་
བར་འགྱུར་བ་ལའང་བདག་ཉིད་ཀྱི་སྲོག་ལ་ཕངས་པ་མེད་པའི་བརྩོན་འགྲུས་རྩོམ་
མོ་ཞེས་བརྩོན་འགྲུས་ཀྱི་ཕན་ཡོན་བསྔགས་པ་དང༌། བཅོམ་ལྡན་འདས་འདི་
སྔོན་བྱང་ཆུབ་སེམས་པར་གྱུར་པ་ནའང༌། གཞན་གྱི་དོན་ལ་བརྩོན་པའི་ཐུགས་
རྗེ་ཆེན་པོ་དང་ལྡན་ནོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་
བྱའོ། ། དེད་དཔོན་བརྩོན་འགྲུས་ཆེན་པོའི་སྐྱེས་པའི་རབས་ཏེ་སུམ་ཅུ་དྲུག་་་་
པའོ། །།། ་་
ཀྱི་ངལ་
༡ ༢ | ༣
ལོ་ད་།
་་་
281



༡ སོ་བདུན་པ། རྒྱལ་པོ་གསེར་མདོག་གི་སྐྱེས་པའི་རབས། ཏིག་
༈ སྐྱེས་བུ་དམ་པ་རྣམས་ནི་སྲོག་ལ་བབ་ཀྱང་སྦྱིན་པ་ལ་སོགས་པ་ལ་བརྩོན་
འགྲུས་ཉམས་པར་མི་འགྱུར་རོ། །དེ་ཡང་བཅོམ་ལྡན་འདས་འདི་བྱང་ཆུབ་སེམས་
པར་གྱུར་པ་ན། །རེ་ཤིག་རྒྱལ་པོ་གསེར་མདོག་ཅེས་བྱ་བར་གྱུར་ཏོ། །ཞེས་གྲགས་
སོ། །དེ་ཆུང་ངུ་ནས་རང་གི་དཔལ་དང་གཞན་དུ་སྤྱད་པའི་མཐུས་གཟུགས་བཟང་
ཞིང་མཛེས་པ་ལྟ་ན་སྡུག་པ་ལོངས་སྤྱོད་ཕུན་སུམ་ཚོགས་པ་མི་ཕྱེད་པའི་འཁོར་དང་
ལྡན་པས་རྒྱལ་སྲིད་ཀྱི་བྱ་བ་བྱེད་པར་གྱུར་ཏོ། ། ཡོན་ཏན་ཚོགས་ཀྱིས་རབ་ཏུ་་
དཔལ་འབར་ཞིང་། ། སྦྱིན་པའི་མཐུ་ཡིས་ལོངས་སྤྱོད་དཔག་ཏུ་མེད། །བཟོད་ལ་
གནས་པས་གསེར་གྱི་རི་ལྟར་སྡུག །ནུབ་པ་མེད་པས་དགེ་ལ་འགོད་བྱེད་པ། །དེ་
ཡི་འབངས་རྣམས་ཕན་ཚུན་འཁྲུག་པ་མེད། །ལྷ་དབང་དཔལ་ལ་འགྲན་པར་བྱེད་
པ་བཞིན། །དེ་དེ་ལྟར་རྒྱལ་སྲིད་ལ་གནས་པ་ན། བློན་པོ་སྣ་ཆེན་པོ་ལ་གཏོགས་
པ་རྣམས་བསྡུས་ནས། འཛམ་བུའི་གླིང་དུ་གནས་པ་ཐམས་ཅད་ལ་ཤོ་གམ་དང་
དཔྱ་ལ་སོགས་པ་ཐམས་ཅད་མེད་པར་བྱོས་ལ། ཅི་ལྟར་རིགས་པའི་བདེ་བས་
གནས་པར་གྱིས་ཤིག་ཅེས་བསྒོ་ནས། དེ་བཞིན་དུ་ཐམས་ཅད་ཀྱིས་ཀྱང་རྗེས་སུ་
བསྒྲུབས་ཤིང༌། བཀའ་ཁྲིམས་བཟང་པོ་འདི་ལྟར་བསྒྲགས་པར་ངེས་སོ། །ས་ཡི་
བདག་པོ་དཔལ་གྱིས་བསྒོས་ གྱུར་པའི། ། དཔལ་ལ་སྤྱོད་པའི་སྐྱེ་དགུ་བདེ་བ་་་
རྣམས། །བདེ་དང་ལྡན་ཞིང་སྡུག་བསྔལ་རིང་དུ་བྱོས། །སྦྱིན་ལ་གནས་ཤིང་སེར་
སྣ་མི་མཐུན་ཚུལ། །ཚུལ་ལ་བརྟགས་ནས་བག་མེད་མི་མཐུན་ཚུལ། ཁྲོ་བ་རབ་
སྤངས་དེ་ལ་གནས་པའི་ཚུལ། །བརྩོན་པའི་སྟོབས་ཀྱིས་རབ་ཏུ་བརྒྱན་པར་གྱིས། །
ཞེས་བྱ་བ་ལ་སོགས་པ་དགེ་བ་བཅུ་དང་འབྲེལ་བའི་བཀའ་ཁྲིམས་ཀྱིས་ངན་སོང་གི་
སྒོ་ནི་བཅད་པ་བཞིན་དུ་བྱས། མཐོ་རིས་ཀྱི་སྒོ་ནི་ལམ་པོ་ཆེ་ལྟར་དུ་བྱས་ནས་སྐྱེ་
དགུ་རྣམས་ཡོངས་སུ་སྐྱོང་བ་ན། དུས་གཞན་ཞིག་ཏུ་ལྷའི་བུ་ཆར་འབེབས་པ་
རྣམས་བག་མེད་པར་གྱུར་པའམ་འགའ་ཞིག་གི་ཉེས་པས་ལོ་བཅུ་གཉིས་སུ་ཆར་མི་
282



འབབ་པའི་ལྟས་ཤིག་བྱུང་བར་གྱུར་པ་མཐོང་ནས། །མཚན་མ་ལ་མཁས་པའི་བྲམ་
ཟེ་ལ་སོགས་པ་དག་གིས་སྙན་དུ་གསོལ་བ་ན། རྒྱལ་པོ་དེ་འདི་སྙམ་དུ། ཀྱེ་མ་
འགྲོ་བ་རྣམས་མ་རུངས་པར་གྱུར་ཏོ་ཞེས་སྙིང་རྗེའི་སྟོབས་ཀྱིས་མཆི་མ་ཕྱུང་སྟེ།
ཀྱེ་མ་བདེ་བའི་སྐྱེ་བོ་རྣམས། །ད་ནི་མ་རུངས་གྱུར་གྱིས་མེད། །ཡང་འདི་སྙམ་དུ་ད་
ནི་ངེས་པར་ཐབས་བྱ་བའི་དུས་ལ་བབ་བོ་སྙམ་དུ་ངེས་པར་བྱས་ནས་རྩིས་པ་དང་།
སྣ་ཆེན་པོ་ལ་གཏོགས་པ་དང༌། བློན་པོ་དང༌། སྒོ་བ་དང༌། འཁོར་རྣམས་
བོས་ཏེ་གྲོང་གི་གཙོ་བོ་ཁྱེད་རྣམས་དེང་ལ། འཛམ་བུ་གླིང་གི་བཟའ་བའི་དངོས་
པོ་རྣམས་བསྡུས་ལ། ཕོ་བྲང་གི་འཁོར་དུ་བང་བ་གཅིག་ཏུ་ཡོངས་སུ་དྲོངས་ནས་
སྩོགས་ལ། ཡང་འཛམ་བུ་གླིང་གི་མི་ཐམས་ཅད་ཀྱང་གྲངས་སུ་གྱིས་ཤིག་ཅེས་
བསྒོའོ། །འགྲོ་བའི་ལས་ཀྱི་མུན་པས་རབ་བསྒྲིབས་ཀྱང་། །བློ་དང་ལྡན་པའི་འོད་
ཀྱིས་ སེལ་བར་བྱེད། ། ཉི་མའི་འོད་ཀྱིས་གནག་པའི་མུན་པ་བཞིན། ། སྣང་བར་
བྱེད་པའི་དཔལ་ནི་དཔག་ཏུ་མེད། །དེ་ནས་བཀའ་བཞིན་དུ་བློན་པོ་ལ་སོགས་པ་
རྣམས་ཀྱིས་ཀྱང་གྲོང་ཁྱེར་དང་། གྲོང་བརྡལ་དང་། ལྗོངས་ཀྱི་ཡུལ་ཅི་སྙེད་
པའི་བཟའ་བའི་དངོས་པོ་ཐམས་ཅད་གཅིག་ཏུ་བསྡུས་ཏེ། ། སྐྱེ་བོ་ཐམས་ཅད་
འདུ་བར་རུང་བའི་གནས་སུ་མཛོད་གཅིག་ཏུ་བྱས་ནས་རྒྱལ་པོ་ལ་འདི་སྐད་ཅེས་
གསོལ་ཏོ། ། ལྷ་གཟིགས་སུ་གསོལ། ། ཇི་ལྟར་བཀའ་སྩལ་བ་དེ་བསྒྲུབས་ཟིན་་་
ལགས་ཀྱིས། ཅི་ལྟར་བགྱི་བ་བཀའ་སྩལ་བའི་རིགས་སོ། །དེ་ནས་རྒྱལ་པོས་ལས་
བྱེད་པ་རྣམས་ལ་བསྒོ་བ། ཁྱེད་རྣམས་བག་དང་ལྡན་ཅིང་བརྩོན་འགྲུས་ཕུན་
སུམ་ཚོགས་པར་བྱོས་ལ་ད་ཉིད་ནས་བཟུང་སྟེ་སྐྱེ་བོ་ཀུན་ལ་བཟའ་བའི་དངོས་པོ་
མཉམ་དུ་འགྱེད་པར་གྱིས་ཤིག་ཁྱེད་རྣམས་ལྟོས་ཤིག གང་ཞིག་མཁའ་ལ་
བབ་པ་ཆར་བའི་རྒྱུན། །ཟད་པའི་རྐྱེན་གྱིས་འབྲུ་རྣམས་འཕེལ་མི་འགྱུར། །འགྲོ་
བ་རྣམས་ནི་བག་དང་མི་ལྡན་པས། །གཞན་དུ་ཉེས་པའི་ཚོགས་རྣམས་འབྱུང་བར་
འགྱུར། ། དེ་བས་སྲོག་ནི་ཅི་ནས་རབ་བཟུང་ཕྱིར། །བརྟན་པས་ཉིན་རེ་བཞིན་དུ་
བག་ཡོད་བྱོས། །གཞན་དུ་བྱས་ན་འཆི་བདག་གཤིན་རྗེ་དེ། ། མཆེ་བ་གཟས་ནས་
283



སྔོན་དུ་འོང་བ་བཞིན། ། བག་དང་ལྡན་པའི་བརྩོན་པའི་མཐུ་བསྐྱེད་ན། ། རབ་
དཀའི་གནས་ཀྱང་བདེ་བར་བསྒྲོད་འགྱུར་ཏེ། །དཔའ་ལ་བརྟན་པའི་ཐབས་ཀྱིས་
གཞན་གྱི་བཞིན། །དེ་ལྟར་སྨྲས་ཁྲེས་ཐམས་ཅད་ཀྱིས་དེ་བཞིན་དུ་འཚལ་ལོ་ཞེས་
ཐམས་ཅད་ལ་མཉམ་པར་འཛམ་བུའི་གླིང་གི་སྐྱེ་བོ་རྣམས་ལ་བཀྱེའོ། །དེའི་མཐུས་
ལོ་བཅུ་གཅིག་གི་བར་དུ་སྐྱེ་བོ་རྣམས་ཀྱང་ཉམ་ཉེས་པར་མ་གྱུར་ཏོ། །དེར་ལོ་བཅུ་
གཉིས་པ་ལ་བབ་པ་ན་འབྲུའི་ཚོགས་ནི་ཟད་ལ་ཉེ་བར་གྱུར། སྐྱེ་བོ་རྣམས་ནི་རབ་
ཏུ་བཀྲེས་པ་དང༌། གཞན་དུ་ན་ཆུ་རྣམས་ཀྱང་རབ་ཏུ་དཀོན་པར་གྱུར་ནས།
དེའི་དབང་གིས་སྐྱེ་བོ་མང་པོ་ཉམ་ཐག་པར་གྱུར། འགའ་ཞིག་ནི་ཤི་བར་ཡང་
གྱུར་ཏོ། །འགྲོ་བ་ཀུན་ནི་བག་དང་མི་ལྡན་ན། །འབྲུ་རྣམས་འཕེལ་བའི་གོ་སྐབས་
མེད་པ་ཡིས། །སྐྱེ་དགུ་རྣམས་ནི་ཤིན་ཏུ་མ་རུངས་གྱུར། །ཉི་མའི་ཟེར་གྱིས་ལྟེང་ཀ་
འཐུངས་པ་བཞིན། །ཆུ་བོ་རྣམས་ཀྱང་རབ་ཏུ་འགྲིབས་པར་གྱུར། །སྦྲུལ་ནག་ཆུན་
པོ་ལྕེ་མངས་བསྐྱོད་འདྲ་བའི། །ཆར་སྤྲིན་དེ་ཡང་ད་དུང་དཀའ་བ་འདྲ། །ཚ་བའི་
དབུགས་ཀྱིས་རབ་ཏུ་གདུངས་པ་ཡིས། །རྩྭ་དང་ཤིང་རྣམས་བསྲེགས་པ་བཞིན་དུ་
གྱུར། །དེ་ལྟར་མཐར་གྱིས་ཟས་ཀྱི་རྣམ་པ་རྣམས་ཡོངས་སུ་ཟད་དེ་ལྷག་མ་བྲེ་གང་
ཞིག་ལུས་པའི་སྐབས་སུ་བབ་པ་ན། མྱ་ངན་གྱི་མེས་གཞན་དུ་བསྲེགས་པར་གྱུར།
པའི་འགྲོ་བ་དག ཀྱེ་མ་ང་ནི་སྟོར་གྱིས་མེད། །འབྲུ་ཡི་ཚོགས་ཀྱང་སྟོར་བ་་་
བཞིན། །འཆི་བདག་སྔོན་དུ་འོངས་པ་བཞིན། །བདག་ཅག་ཐམས་ཅད་མ་རུངས་
གྱུར། །དེའི་ཚེ་རང་སངས་རྒྱས་ཤིག་བདག་གིས་སེམས་ཅན་ལ་ཕན་པར་བྱ་བ་
གང་ལས་བསོད་སྙོམས་བྱ་བའི་གནས་ལྷའི་མིག་གིས་བརྟགས་ན། འཛམ་བུའི་
གླིང་ཀུན་ཏུ་ཟས་ཐམས་ཅད་ཟད་དེ། རྒྱལ་པོའི་ཕོ་བྲང་ན་བྲེ་གང་ལུས་པ་མཐོང་
ངོ༌། །མཐོང་ནས་དེ་རྫུ་འཕྲུལ་གྱི་སྟོབས་ཀྱིས་ཕོ་བྲང་གི་འཁོར་དེར་སོང་ངོ་། །དེའི་
ཚེ་ཇི་ལྟར་འོས་པའི་བསུ་བ་ལ་སོགས་པ་བྱས་ཏེ། རང་སངས་རྒྱས་དེ་ལ་འདི་སྐད་
ཅེས་སྨྲས་སོ། ། དྲང་སྲོང་ཅིའི་སླད་དུ་འདིར་བྱོན། སྨྲས་པ། ཟས་ཀྱི་ཕྱིར་
རོ། ། དེ་ནས་རྒྱལ་པོ་དགའ་ཞིང་མྱ་ངན་བཅས་པར་གྱུར། ། ཀྱེ་མ་འཛམ་གླིང་
284



དཔལ་གྱིས་འབྱོར་པར་བདག་གྱུར་ཀྱང༌། ། དྲང་སྲོང་གཅིག་ལ་བསོད་སྙོམས་་་
འབུལ་བར་མ་ནུས་སོ། །ཐམས་ཅད་སྙིང་པོ་མེད་པ་འདིར་ནི་མངོན་སུམ་གྱུར། །
དེ་ནས་རྒྱལ་པོས་མཛོད་པ་ལ་བོས་ཏེ་སྨྲས་པ། ། གྲོང་གི་གཙོ་བོ་ལ་བཟའ་བའི་རྣམ་
པ་ཅུང་ཟད་ཡོད་ན་དྲང་སྲོང་འདི་ལ་དབུལ་བར་བྱའོ། །དེས་སྨྲས་པ། ལྷས་ཇི་
ལྟར་བཀའ་སྩལ་པ་ལས་འབྲུ་ཐམས་ཅད་ཡོངས་སུ་ཟད་དེ་གཞན་དུ་ལྷ་ཉིད་ཀྱི་
གསོལ་རྒྱུ་བྲེ་གང་ཞིག་ལུས་སོ། །དེ་ནས་རྒྱལ་པོ་མི་དགའ་བཞིན་འཁོར་གྱི་ཚོགས་
རྣམས་བོས་ཏེ། །བཟའ་བའི་དངོས་པོ་བྲེ་གང་པོ་དེ་ལྷག་པའི་ སེམས་ཀྱིས་རང་
སངས་རྒྱས་དེ་ལ་ཕུལ་ནས་སྨོན་ལམ་འདི་སྐད་ཅེས་བཏབ་བོ། ། ཀྱེ་མ་ལྷག་པའི་
བསོད་སྙོམས་དམན་པ་འདི། །རྙེད་ཕྱིར་མ་ཡིན་གྲགས་པ་ཐོབ་ཕྱིར་མིན། །མཐོ་
རིས་བདེ་བ་བདག་འདོད་མ་ཡིན་ཏེ། །འགྲོ་བ་རྣམས་ཀྱི་དབུལ་བ་ཞི་བ་དང༌། །
བྱང་ཆུབ་ཐོབ་པར་བྱ་ཕྱིར་ཡོངས་གཏོང་ངོ༌། ། དེ་སྨྲས་རྒྱལ་བ་དེ་ཡིས་དེ་བླངས་
ནས། །རྫུ་འཕྲུལ་སྟོན་ཕྱིར་མཁའ་ལ་རབ་འཕགས་ཏེ། ། སྐྱེ་བོ་རྣམས་ཀྱི་ཡིད་ནི་
འདུན་པར་བྱས། །དེ་ནས་དེ་ནི་རང་གི་གནས་སུ་སོང་། །དེའི་འོག་ཏུ་རང་སངས་
རྒྱས་ དེའི་མཐུ་དང་། རྒྱལ་པོ་ཉིད་ཀྱི་བསོད་ནམས་དང་སྨོན་ལམ་གྱི་ མཐུས།
ཕྱོགས་བཞི་ནས་སྤྲིན་དག་ལངས་ཏེ། རླུང་རབ་ཏུ་བསིལ་བས་རབ་ཏུ་བསྐྱོད་
པས་ཡིད་དགའ་བར་བྱེད་པ་དག་བྱུང་སྟེ། ཐོག་མ་ཉིད་དུ་བཟའ་བ་དང་བཅའི་
བ་དུ་མ་ཆར་དུ་བབ་བོ། །དེ་ནས་འབྲུ་དང༌། གོས་དང༌། ནོར་བུ་ལ་སོགས་པ་
ཞག་བདུན་ཕྲག་ ཏུ་ཆར་དུ་བབ་པར་གྱུར་ཏོ། །བྱང་ཆུབ་སེམས་དཔའ་ཐབས་
མཁས་པ། །ནུབ་པ་མེད་པའི་བརྩོན་འགྲུས་ཀྱིས། །རང་སངས་རྒྱས་ལ་གང་ཕུལ་
བའི། ། སྦྱིན་པའི་འབྲས་བུ་སྣང་བར་བྱས། ། སྨྲས་པ་ཁྱེད་ཅག་ཤེས་པར་གྱིས། །
རྟག་ཏུ་སྦྱིན་ལ་དུབ་མེད་དང་། །བདག་གི་སྡུག་བསྔལ་ཁྱད་བསད་ནས། །གཞན་
དོན་རབ་ཏུ་སྤྱད་པར་བྱ། །དེ་ནས་ཕོ་བྲང་རབ་ཏུ་མཛེས་པར་གྱུར། །རྫོགས་ལྡན་
སྤྲིན་ལས་ཁྱད་དུ་འཕགས་པ་ཡི། །བཟའ་བ་གོས་དང་རིན་ཆེན་རབ་བབ་པས། །
སྐྱེ་བོ་རྣམས་ནི་དགའ་བས་མིག་བགྲད་ནས། །ཨ་ལ་ལ་ཞེས་ག་ཞའི་སྒྲ་ཡང་་་་
285



འབྱིན། །ས་གཞི་རབ་ཏུ་བཅུད་དང་ལྡན་པར་གྱུར། །ཀླུ་དབང་ཀུན་ཀྱང་ཆར་པ་
དུས་སུ་འབེབས། ། ཐམས་ཅད་ཚིམ་ཞིང་བདེ་ལ་ནད་མེད་པ། ། རྒྱ་མཚོའི་མཐར་
གཏུགས་དཔལ་གྱིས་མཛེས་པར་བྱོས། །དེ་ལྟ་བས་ན་ཡ་རབས་རྣམས་ཀྱིས་ཟས་ཀྱི་
ལྷག་མ་ཆངས་གཅིག་ཙམ་ཡང་ལྟོས་པ་མེད་པར་སྦྱིན་པར་བྱའོ་ཞེས་སྦྱིན་པའི་
བསྔགས་པ་བརྗོད་པ་དང༌། བཀྲེན་པས་ཀྱང་སྦྱིན་པ་ལ་ལྷོད་པར་མི་འགྱུར་རོ། །
ཞེས་བརྩོན་འགྲུས་ཀྱི་ཕན་ཡོན་བསྔགས་པ་དང་། བཅོམ་ལྡན་འདས་འདི་དེ་
ལྟར་སེམས་ཅན་ཐམས་ཅད་ལ་མཉམ་པར་ཐུགས་བརྩེ་བར་མཛད་དོ་ཞེས་དེ་་
བཞིན་གཤེགས་པའི་ཕན་ཡོན་བསྔགས་པ་དང༌། ། རིམ་གྲོ་བསྐྱེད་ནས་དམ་པའི་
ཆོས་མཉན་པ་ལའང་བརྗོད་པར་བྱའོ། །རྒྱལ་པོ་གསེར་མདོག་གི་སྐྱེས་པའི་རབས་
ཏེ་སུམ་ཅུ་བདུན་པའོ། ། ། ། ། ། །
སོ་བརྒྱད་པ། གཅན་གཟན་ཀུནྡའི་སྐྱེས་པའི་རབས།
ཀy ༈ སྐྱེས་བུ་དམ་པ་རྣམས་ནི་རང་ཉིད་ཉམ་ཉེས་པར་གྱུར་ཏུ་ཟིན་ཀྱང་གཞན་
གྱི་དོན་ལ་བརྩོན་པའི་སེམས་ལྷོད་པར་མི་འགྱུར་རོ། ། དེ་ཡང་འདི་ལྟར་ཐོས་ཏེ། །
སྔོན་འདས་པའི་དུས་ན་འཛམ་བུའི་གླིང་འདིར་ཡུལ་བཱ་རཱ་ཎ་སཱི་ཞེས་བྱ་བ་ན་རྒྱལ་
པོ་ཚངས་པས་བྱིན་ཞེས་བྱ་བ་བྱུང་ངོ༌། ། དེ་ནི་གཞན་དུ་བསོད་ནམས་སྤྱད་པའི་
མཐུས། །འདིར་ནི་ས་སྐྱོང་རྒྱལ་པོར་གྱུར་ན་ཡང༌། ། ཤེས་རབ་སྙིང་རྗེའི་གོམས་པ་
ཆུངས་གྱུར་པས། ། ཅུང་ཟད་འདོད་དང་ཁྲོ་བས་ཟིལ་ནོན་ཞིང༌། །རང་གི་བདེ་བ་
ཆེད་དུ་གཉེར་བ་བཞིན། །འཇིག་རྟེན་འདི་ལ་མངོན་པར་ལྟ་བར་གྱུར། །དེའི་ཚེ་
རྒྱལ་པོ་དེའི་ཡུལ་དེ་དང་ཉེ་བའི་ནགས་ཁྲོད་དགོན་པ་ཞིག་ཏུ། བྱང་ཆུབ་སེམས་
དཔའ་འདི་སེམས་ཅན་གྱི་དོན་ཡོངས་སུ་སྤྱོད་པ་ན་གཅན་ཟན་ཀུནྡ་ཞེས་བྱ་བ།
ལུས་ཀྱི་མཆོག་རིན་པོ་ཆེ་དུ་མའི་ཚོགས་འདུས་པ་འགྲོ་ཤེས་པ་ལྟ་བུ་ཞིག་ཏུ་གྱུར་ཏོ་
ཞེས་གྲགས་སོ། །གཅན་གཟན་གཟུགས་ཅན་སྐྱེས་བུ་དམ་པ་དེ། ། ལུས་ནི་རིན་
ཆེན་དུ་མའི་ཚོགས་འདུས་འདྲ། །བཟོད་ལ་གོམས་པས་སྡུག་བསྔལ་སྣང་བ་མེད། །
286



བརྩོན་འགྲུས་ཆེན་པོས་འགྲོ་བའི་བླ་མ་བཞིན། །ཐུབ་པ་དྲང་སྲོང་རྣམས་དང་རྗེས་
མཐུན་པར། ། ནགས་ཁྲོད་དབེན་པ་དེ་ན་རབ་ཏུ་རྒྱུ། ། དེ་ རང་གི་རིགས་དང་
མཐུན་པ་དང་སྲོག་ཆགས་སུ་གྱུར་པ་རྣམས་ལ་བདག་གིས་ནུས་པ་བཞིན་དུ་དོན་
སྤྱོད་ཅིང་གནས་པ་ལས། དུས་རེ་ཞིག་རྒྱལ་པོ་ཚངས་བྱིན་དེའི་རྨི་ལམ་དུ་གཅན་
གཟན་ལུས་ཀྱི་སྤུ་གསེར་བཙོ་མ་སྦྱངས་པའི་མདོག་ལྟ་བུ། གསེར་གྱི་འོད་ཀྱིས་
སའི་ཕྱོགས་སྣང་བར་བྱེད་པ་སྤུ་ཤིན་ཏུ་འཇམ་པ་ཞིག་རྨིས་ཏེ། དེ་གཉིད་སད་
ནས་འདི་སྙམ་དུ། ཀྱེ་མ་བདག་གི་རྨི་ལམ་དུ་བྱུང་བའི་རི་དྭགས་འདི་ནི་གདོན་མི་
ཟ་བར་ཡོད་ངེས་ཀྱིས། ། | བདག་གི་ཡུལ་གྱི་རྔོན་པ་དག་ལ་དེའི་པགས་པ་འཚོལ་དུ་
གཞུག་གོ་སྙམ་ནས་དེའི་ནང་པར་རྔོན་པ་རྣམས་བསྡུས་ནས་འདི་སྐད་ཅེས་པས་
བསྒོའོ། །ཁོ་བོའི་རྨི་ལམ་ན་གཅན་གཟན་གསེར་གྱི་མདོག་ཏུ་སྣང་བ་སྤུ་ཐམས་ཅད་
ལས་གསེར་གྱི་འོད་འབྱུང་བ་ཞིག་རྨིས་པས། འདི་ལྟ་བུ་ཞིག་ཡུལ་འདིར་ཡོད་
པར་ངེས་ཀྱིས་ཁྱེད་རྣམས་ཀྱིས་ཀུན་ཏུ་ཚོལ་ལ་དེའི་པགས་པ་ཕུལ་ཅིག་དང་ཁྱེད་ཀྱི་
བུ་ཚ་རབས་བདུན་རྒྱུད་ཚུན་ཆད་དུ་བདེ་བར་བྱའོ། །གལ་ཏེ་སྙིང་ནས་མ་བཙལ་
ཞིང་ལེ་ལོ་བྱས་ནས་མ་རྙེད་ན་ཁྱེད་རྣམས་རྒྱུད་དང་བཅས་པ་བརླག་པར་བྱེད་དོ་
ཞེས་བསྒྲགས་སོ། ། དེ་ནས་རྔོན་པ་དེ་དག་ཤིན་ཏུ་མྱ་ངན་གྱིས་ཟིན་ཅིང་ཐམས་
ཅད་འདུས་ཏེ་བགྲོས་པ། ཀྱེ་མ་རྒྱལ་པོས་རྨིས་པའི་གཅན་གཟན་དེ་ལྟ་བུ་ནི་སྔོན་
ཆད་མ་མཐོང་མ་ཐོས་ན་ཅི་ལྟར་བཙལ་བར་བྱ། ནགས་ཁྲོད་འདི་ཡང་རབ་ཏུ་
རུངས་པའི། །སྦྲུལ་དང་གཅན་གཟན་ཚོགས་ཀྱིས་རབ་ཏུ་གང། ། སྔོན་ཆད་འདི་
འདྲའི་སྲོག་ཆགས་ཡོད་མ་ཐོས། །བདག་ཅག་སྲོག་ནི་མ་རུངས་འགྱུར་བར་བྱེད། །
དེ་བས་ན་སྔོན་དུ་མི་ཞིག་ལ་བདག་ཅག་ཐམས་ཅད་ཀྱིས་གླ་བྱིན་ཏེ་ཚོལ་དུ་བཏང་
བར་བྱའོ་ཞེས་གླེང་ནས་མི་ཞིག་ལ་འདི་སྐད་ཅེས་སྨྲས་སོ། ཁྱོད་སྲོག་དང་སྡོས་ཏེ་
འདི་ལྟ་བུའི་སེམས་ཅན་འདི་ཚོལ་དུ་སོང་ཞིག་དང་གལ་ཏེ་རྙེད་ན་ནི་སྤྱི་ལས་ནོར་
མང་དུ་བཀྲལ་ཏེ་སྦྱིན་ནོ། །གལ་ཏེ་ཁྱོད་ཕྱིར་མ་འཁོར་ནའང་ཁྱོད་ཀྱི་བུ་དང་ཆུང་
མ་ལ་ནོར་སྦྱིན་ནོ་ཞེས་སྨྲས་ནས། །དེས་ཀྱང་འདི་སྙམ་དུ་བསམ་པ་མི་འདི་སྙེད་
287



ཅིག་གི་ཕྱིར་བདག་ཤི་ཡང་བླའི། བདག་གིས་སེམས་ཅན་དེ་བཙལ་ལོ་སྙམ་དུ་
ངེས་པར་བྱས་ནས། འཚོ་བའི་ཡོ་བྱད་ཁྱེར་ཏེ་གང་ན་ནགས་ཁྲོད་ཡ་ང་བ་ཤིང་གི་
རིགས་དུ་མ་སྐྱེས་པ། ངམ་གྲོག་དང་རི་སལ་སུལ་དུ་མ་དང་ལྡན་པ། གཅན་
གཟན་དང་སྦྲུལ་གདུག་པས་གང་བའི་དགོན་པ་དེར་ཞུགས་ཏེ་དོང་དོང་བ་ལས།
དུས་ཡུན་རིང་ཞིག་འདས་ཏེ་འཚོ་བ་ཡང་ཆད་ཅིང་། སྐྱིད་ཀྱང་ལུག་པར་གྱུར།
དབྱར་གྱི་དུས་ཀྱི་ཉི་མ་རབ་ཏུ་ཚ་བས་གདུངས་ཤིང༌། འབབ་ཆུའང་མ་མཐོང་
ནས་ཉམ་ཐག་སྟེ་ས་ལ་འགྱེལ་བར་གྱུར་ཏེ། །དེ་ནས་དེ་སྙིང་རྗེ་རྗེ་སྐད་དུ་དུ་ཞིང་
འདི་སྐད་དུ་སྨྲས་པར་མངོན་ནོ། །ཀྱེ་མ་རྒྱལ་པོ་སྡིག་ཅན་གྱི། །ངག་གིས་དབང་
མེད་དགོན་པར་ཞུགས། ། ནགས་ཚལ་སྟུག་པོའི་ནང་དུ་འཁྱམས། །འབབ་ཆུ་
བསིལ་བའང་ཡོད་མི་སྣང་། ། གང་དུ་འགྲོ་བའི་ལམ་ཡང་སྟོར། ། ཀྱེ་ཧུད་འཆི་་
བདག་དྲུང་དུ་སླེབ། །སྙིང་རྗེའི་སེམས་དང་ལྡན་པ་དག །སུ་ཞིག་བདག་གི་སྲོག་
སྐྱོབ་བྱེད། ། དེ་དེ་ལྟར་མྱ་ངན་གྱི་སྒྲ་འབྱིན་པ། གཅན་གཟན་ཀུནྡ་ཞེས་བྱ་བ་
དེས་རྒྱང་རིང་མོ་ནས་ ཐོས་ ཏེ། བརྩེ་བའི་ཤུགས་ཀྱིས་དེའི་སྒྲ་དེས་དྲངས་པ་
བཞིན་དུ་རིངས་པར་སོང་སྟེ་བརྟགས་ན་མི་ཞིག་རྒྱལ་པོས་བསྐྲད་དེ་དགོན་པར་
འཁྱམས་པ་ལས་ངལ་ཞིང་ཚ་བས་ལུས་མྱོས་པར་གྱུར་ཏོ་སྙམ་ནས། །གང་ན་ཆུ་
མིག་བསིལ་བ་ཡོད་པར་བདག་གི་ལུས་བཅུག་སྟེ། མགྱོགས་པའི་ཤུགས་ཀྱིས་སོང་
ནས་མི་དེ་ལ་འཁྱུད་དེ། ? ཅུང་ཟད་ལུས་རྟས་ཤིང་དྲན་པ་རྙེད་པར་གྱུར་པ་དང༌།
འབབ་ཆུའི་འགྲམ་དུ་ཁྲིད་དེ་བཀྲུས་ནས་ཤིང་ཏོག་བཏུས་ཏེ་ཟར་བཅུག་གོ །དེ་
ནས་མི་དེ་ངལ་བ་དང་།། སྒོམ་པའི་སྡུག་བསྔལ་ཞི་བར་གྱུར། །ཨེ་མ་ཧོ་བདག་ལ་
བྱམས་པ་འདི། ། སུ་ཞིག་སྙམ་དུ་ངོ་མཚར་སྐྱེས། །དེ་ནི་གསེར་གྱི་རི་ལྟར་མཛེས་
པའི་ལུས། །ཨུཏྤལ་རབ་ཏུ་རྒྱས་པ་ལྟ་བུའི་མིག །དེ་ཡི་རྨིག་པ་ནོར་བུ་འཐོན་ཀ་
བཞིན། །པདྨའི་རྩ་བ་འདྲ་བའི་མཆེ་བ་ཅན། །རིན་ཆེན་དུ་མའི་འོད་ལྟར་ལྷམ་མེ་
བ། །སྙིང་རྗེའི་དཔལ་གྱིས་བརྒྱན་པ་མཚུངས་མེད་དོ། །ཡང་བསམས་པ། རྒྱལ་
པོའི་རྨི་ལམ་དུ་བྱུང་བའི་གཅན་གཟན་དེ་འདི་ཡིན་ཡང་དག་ནི། བདག་གི་སྲོག་
288



སྦྱིན་པར་བྱེད་པ་འདི་ལྟ་བུ་ལ་དྲིན་དུ་གཟོ་བ་མེད་པར་གནོད་པ་ ཅི་ ལྟར་བྱ།
ཡང་གལ་ཏེ་མི་རྙེད་དོ་ཞེས་བརྗོད་ནའང་རྔོན་པ་དེ་དག་ཐམས་ཅད་མ་རུང་བར་
གྱུར་ནའང་མི་རུང་ངོ་སྙམ་ནས་དེ་མི་དགའ་བཞིན་དུ་འདུག་སྟེ། ཅི་བྱ་གཏོལ་
མེད་པར་གྱུར་ཏོ། ། དེ་ནི་དགའ་ཞིང་མྱ་ངན་བཅས། །རྨད་བྱུང་དེ་ལ་ཡིད་ཆགས་
ཤིང༌། ། སྤྲུལ་བ་ལྟ་བུ་དེ་ལྟ་བ། །གཟུགས་བརྙན་མིག་དང་མཚུངས་པར་་་བས་བཞི་བའི་
འདུག །དེ་དེ་ལྟར་མི་དགའ་བར་འདུག་པ་གཅན་གཟན་དེས་རིག་ནས་འདི་
སྐད་སྨྲས་པར་ངེས་སོ། །ཁྱོད་ཅིའི་ཕྱིར་མི་དགའ། ནགས་ཚལ་སྟུག་པོར་ཞུགས་
གྱུར་པས། །ལམ་མི་ཤེས་པས་མི་དགའ་འམ། ། གཉེན་གྱི་ཚོགས་ལ་སེམས་སམ་
ཅི། ། འོན་ཏེ་ དགོས་ པ་ གཞན་ ཅི་ཡོད། ། གལ་ཏེ་ བདག་ གིས་ མཉན་རུང་ན།
ཁྱོད་ཀྱིས་བདག་ལ་བཤད་པའི་རིགས། །དེ་ནས་མི་དེ་མཆི་མ་ཕྱུང་ནས་ཤུགས་ནར་
ཞེས་སྨྲས་པ། གཅན་གཟན་གཙོ་བོ་བདག་ལ་གསོན། ། སྡིག་ཅན་ རྒྱལ་པོ་མི་
རུངས་པས། ཁྱེད་འདྲའི་པགས་པ་ཚོལ་ཅིག་ཅེས། ། རྔོན་པ་རྣམས་ལ་བཀའ་
སྩལ་བྱས། ། མ་རྙེད་སྲོག་དང་ཕྲལ་ལོ་ཞེས། །བསྒོས་པས་དེ་དག་རབ་སྒྲིག་སྟེ། །
བདག་ནི་ཁྱོད་འདྲ་ཚོལ་དུ་བཏང་། ། ཁྱོད་ནི་བདག་གི་གཉེན་པས་གཉེན། །དེ་
དག་སྲོག་ཀྱང་ཅི་ལྟར་བྱ། །དེ་ཡི་བདག་ནི་མྱ་ངན་གྱུར། །དེ་ནས་སྐྱེས་བུ་ཆེན་པོ་
དེས་སྨྲས་པ། དེ་ལ་ཁྱོད་མི་དགའ་བ་མ་བྱེད་ཅིག ངའི་པགས་པ་འདི་ཤིན་
ཏུའང་ཐོབ་སླ་བ་ཡིན་ཏེ། ཁོ་བོས་ཐོག་མ་མེད་ནས་བདག་གི་ལུས། །གྲངས་མེད་
བཏང་ཡང་དོན་མ་ཡོད་ཡིན་ནོ། །འདི་ནི་ཁྱེད་རྣམས་སྲོག་ནི་བསྐྱབ་པའི་ཕྱིར། །
ཅི་ནས་བདག་གི་པགས་པ་སྦྱིན་པར་བྱ། །ཁྱོད་ཀྱིས་དལ་བུས་བདག་གི་པགས་པ་
བཤུས་ལ་ཁྱེར་ཅིག དེས་ཀྱང་འདོད་པ་ཆེན་པོའི་ཕྱོགས་བཟུང་སྟེ། པགས་པ་
དེ་བཤུས་པ་ན། སྐྱེས་བུ་དམ་པ་དེ་འགྱོད་པ་མེད་པར་གྱུར་ཏོ། །སྨོན་ལམ་འདི་
སྐད་ཅེས་བཏབ་བོ། །བདག་གི་པགས་པ་སྦྱིན་པར་བྱས་པ་འདི་གྲགས་དང་རྙེད་པ་
མཐོ་རིས་ཐོབ་འདོད་མིན། །རང་ཉིད་ཞི་བ་ཐོབ་འདོད་མ་ཡིན་གྱི། །སེམས་ཅན་
མང་པོ་སྲོག་ལས་བསྐྱབ་ཕྱིར་དང་། །བསྐྱབས་པ་དེ་ཡང་འགྲོ་བའི་དོན་གྱི་ཕྱིར། །
289



བྱང་ཆུབ་མཆོག་ཐོབ་བྱ་ཕྱིར་ཡོངས་བསྔོའོ། །དེ་ནས་སྟོང་གསུམ་འཇིག་རྟེན་རི། །
ཀུན་ཏུ་བསྐྱོད་ཅིང་རྒྱ་མཚོ་འཁྲུགས། །ལྷ་ཡི་ཕོ་བྲང་རིན་ཆེན་རྣམས། །ཀུན་ནས་
གཡོས་པས་ལྷ་ཡི་ཚོགས། །ཐེ་ཚོམ་གྱུར་ནས་འདི་ཅི་ཞེས། །ལྷ་ཡི་མིག་གིས་ལྟ་བར་
གྱུར། །དེ་ལྟར་ལྷའི་ཚོགས་རྣམས་ཀྱིས་མངོན་པར་བལྟས་པ་ན་བྱང་ཆུབ་སེམས་
པས་རང་གི་ལུས་ཀྱི་པགས་པ་བྱིན་པའི་མཐུ་ལས་བྱུང་བར་རིག་ནས། བྱང་ཆུབ་
སེམས་དཔའ་ཀུནྡ་གང་ན་བ་དེར་ལྷགས་ཏེ་མཆོད་པའི་ཚོགས་ཀྱིས་མངོན་པར་
མཆོད་པར་བྱས་སོ། །འདིར་སྨྲས་པ། དེ་ལྟར་ཀུནྡས་རང་གི་པགས་པ་གསེར་གྱི་
མདོག །རབ་ཏུ་བྱིན་ནས་རྨས་པའི་ལུས་ཁྲག་འཛག་པ། །བྱུ་རུའི་ཆུན་པོ་པདྨ་རཱ་
གའི་ཕྲེང་བ་ཡིས། །བརྒྱན་པ་ལྟ་བུའི་ལུས་འདི་ཤིན་ཏུ་རྨད་བྱུང་ངོ་། ། བདག་གི་
ལུས་འདི་མཆིལ་མའི་ཐལ་བ་བཞིན། །ཆགས་མེད་པགས་པའི་མཆོག་ཀྱང་ཡོངས་
གཏོང་ན། ། འདོད་ཆེན་པ་དག་རང་གི་ གོས་ངན་ཀྱང༌། ། དེ་ལྟར་ཆགས་མེད་
གཏོང་བ་མ་ཡིན་ནོ། །དེ་ཚེ་ལྷ་རྣམས་ཐམས་ཅད་ཀྱིས། །པད་དཀར་ཟླ་མཛེས་
མན་ད་ར། ། བ་རི་ཤ་ཀ་ཀུ་མུ་ད། །གསེར་དང་དངུལ་གྱི་མེ་ཏོག་འཐོར། ། སྐུ་
གདུང་འཛིན་པའི་ས་གཞི་དག །མེ་ཏོག་གསིལ་མས་རབ་གང་བ། །ཆེད་དུ་ཚོན་
གྱིས་ལེགས་བསྒྱུར་བའི། །ནོར་བུ་བཀྲམ་པ་ལྟ་བུར་གྱུར། །གུས་པའི་བརླན་གྱིས་
རབ་བསྐྱོད་པའི། ། མཆི་མའི་ཐིགས་པ་ཆར་བཞིན་བབ། ། ཨེ་ མ་ ཧོ་བརྟན་པ་་་
དཔག་ཏུ་མེད། ། སྙིང་རྗེའི་བདག་ཅེས་བསྟོད་པར་གྱུར། ། དེ་ནས་རྔོན་པ་དེ་ཡི་
དོན་གྲུབ་ཅིང༌། །དེ་ཡིས་སྤྱོད་པ་ལ་ཡང་མཚར་གྱུར་ཏེ། །འདོད་པའི་དབང་གིས་
པགས་པ་དེ་ཁྱེར་ནས། ། རིངས་པར་རང་གི་ཡུལ་དུ་དོང་བར་གྱུར། ། དེ་དེ་ལྟར་
པགས་པ་བྱིན་པ་དེའི་འོག་ཏུ་ཁྲག་གི་དྲི་མ་ལ་འདུས་པར་གྱུར་པའི་སྦྲང་བུ་དང་
གྲོག་མ་ལ་སོགས་པ་ཤ་ཟ་བའི་སྲོག་ཆགས་སྟོང་ཕྲག་བརྒྱད་ཅུ་སྙེད་འདུས་ཏེ་ཟ་བར་
གྱུར་པ་ལས། །སྐྱེས་བུ་དམ་པ་དེ་རྙེད་པའི་མཆོག་རྙེད་པ་བཞིན་དུ་དགའ་བར་
གྱུར་ཏེ་ལུས་འགུལ་བ་མེད་པར་ཅི་བདེ་བར་སྲོག་ཆགས་དེ་དག་ལ་ལུས་ཀྱི་སྦྱིན་པ་
བྱས་ཏེ་ཚེ་འཕོས་པར་གྱུར་ཏོ། །བྱང་ཆུབ་སེམས་དཔའི་ཤ་ཟོས་པའི་སྲོག་ཆགས་དེ་
290



དག་ཐམས་ཅད་ཀྱང་བདེ་འགྲོ་མཐོ་རིས་ཀྱི་གོ་འཕང་ཐོབ་པར་གྱུར་ཏོ་ཞེས་གྲགས་
སོ། །བྱང་ཆུབ་སེམས་དཔའ་མཐུ་ཆེན་གྱིས། ། ཐུགས་རྗེའི་འོད་ཟེར་སྟོང་ལྡན་
དག《 །འགྲོ་བའི་མུན་པ་སེལ་བྱེད་པས། །ཉིན་མོའི་དབང་ཕྱུག་དོ་ཟླ་མིན། །
རྔོན་པ་དེས་ཀྱང་པགས་ པ་ དེ་ཁྱེར་ཏེ་ རྒྱལ་ པོ་ ལ་ ཕུལ་ བས་ རབ་ཏུ་དགའ་སྟེ།
འཇམ་པའི་ཟླ་མེད་དོ་ཞེས་སྟན་བྱས་སོ། །རྔོན་པ་དེ་དག་ཀྱང་བདེ་བར་གྱུར་ཏོ། །
དེ་ལྟ་བུའི་དོན་དེ་ཡང་བཅོམ་ལྡན་འདས་ཀྱིས་བཀའ་སྩལ་པ། ཀུནྡ་དེ་ནི་ང་ཉིད་
ཡིན། ། ཚངས་བྱིན་དེ་ནི་ལྷས་བྱིན་གྱུར། ། སྲིན་བུའི་ཚོགས་རྣམས་ལྷ་ཡི་བུ། །
བརྒྱད་ཁྲི་བོ་འདིར་གྱུར་པའོ། །ཞེས་གསུངས་སོ། །དེ་ལྟ་བས་ན་སྐྱེས་བུ་དམ་པ་
རྣམས་ནི་བདག་ཉིད་ཉམ་ཉེས་པར་གྱུར་ཀྱང་གཞན་གྱི་དོན་ལ་བརྩོན་པ་ལྷོད་པར་
མི་འགྱུར་རོ་ཞེས་བརྩོན་འགྲུས་ཀྱི་ཕན་ཡོན་བསྔགས་པ་དང༌། དེ་བཞིན་་་་་
གཤེགས་པ་འདི་ནི་སྔོན་ཡང་ཐུགས་རྗེ་ཆེན་པོ་དེ་ལྟ་བུ་དང་ལྡན་ནོ་ཞེས་སངས་རྒྱས་
ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། །གཅན་གཟན་ཀུནྡའི་སྐྱེས་པའི་
རབས་ཏེ་སུམ་ཅུ་བརྒྱད་པའོ། ། ། ། ། ། ས ས 1:|: :: 1:
1:|:ཀྱི ང བ བ་ སོ་དགུ་བ། རིགས་ངན་གྱི་སྐྱེས་པའི་རབས། །
'' སྐྱེས་བུ་དམ་པ་རྣམས་ནི་གཞན་གྱི་དོན་ཡོངས་སུ་སྤྱོད་པར་བྱེད་པ་ཐོབས་
རྣམ་པ་དུ་མ་དག་གིས་བརྩོན་པར་བྱེད་དོ། ། དེ་ཡང་འདི་ལྟར་ཐོས་ཏེ། བསྐལ་
པ་གྲངས་མེད་པ་འདས་པའི་སྔོན་རོལ་ཏུ་འདི་ནས་ལྷོ་ཕྱོགས་སུ་སངས་རྒྱས་ཀྱི་ཞིང་
ཁྲི་འདས་པ་ན་འཇིག་རྟེན་གྱི་ཁམས་ཡང་དག་འདྲེན་ཞེས་བྱ་བ་བྱུང་སྟེ། དེའི་
མིར་འགྲིབས་པར་གྱུར་པའི་མིའི་ཚེ་ལོ་བརྒྱད་ཅུ་ཐུབ་པ་རྣམས་ཀྱི་ནང་དུ་བཅོམ་
ལྡན་འདས་འདི་བྱང་ཆུབ་སེམས་པར་གྱུར་པ་ནི་རིགས་ངན་གྱི་ནང་དུ་སྐྱེ་བ་ཡོངས་
སུ་བཟུང་བར་གྱུར་ཏོ་ཞེས་གྲགས་སོ། །དེ་ནི་ལུས་བཟང་སྟོབས་ཀྱང་ཆེ་བ་དང༌། །
མགྱོགས་ཤིང་དཔའ་ལ་བརྩོན་འགྲུས་མཆོག་དང་ལྡན། ། རིགས་ངན་གྱུར་ཀྱང་
དམ་པའི་སྤྱོད་པ་ལ། །མཁས་ཤིང་དེ་ནི་སྙིང་རྗེའི་དབང་གྱུར་པས། །ཡུལ་ལ་མྱོས་
291



པའི་སེམས་ཅན་བླུན་པོ་དག །ནགས་ཁྲོད་བ་ལང་རྒོད་དང་མཚུངས་པ་ཡང༌། །
དེ་ཡི་ཤེས་རབ་སྙིང་རྗེའི་ལྕགས་ཀྱུ་ཡིས། །དྲངས་ཏེ་ཞི་བའི་ལམ་ལ་འཇུག་པ་
བཞིན། །དེ་ལྟ་བུའི་རིགས་ངན་ཆེན་པོ་དེ་སྐྱེ་བ་བཟུང་བའི་གླིང་དེ་ཡང་སྙིགས་མ་
ལྔ་དང་ལྡན་པར་གྱུར་ཅིང་དེར་སྐྱེས་པའི་མི་རྣམས་ཀྱང་གཏུམ་པ། སྡིག་པ་ལ་
ཞེན་པ་བརྩེ་བ་མེད་པ། ཕ་དང་མ་དང་དགེ་སྦྱོང་དང་བྲམ་ཟེར་མི་འཛིན་པ་ཤ་
སྟག་དང་ལྡན་པ་དེར་རིགས་ངན་ཆེན་པོ་སྟོབས་དང་ལྡན་པ་དེས་སྟོབས་ཀྱི་ཤུགས་
བསྟན་པས་ངན་པར་སྤྱོད་པའི་སེམས་ཅན་དག་བཟུང་སྟེ་སྨྲས་པ། ཀྱེ་མི་ཁྱོད་མི་
དགེ་བ་བཅུའི་ལམ་རྣམས་སྤྱོད་ན་ངས་ཁྱོད་སྲོག་དང་ཕྲལ་ལོ། །ཅི་སྟེ་ཁྱོད་མི་དགེ་
བ་མི་སྤྱོད་ཅིང་དགེ་བ་བཅུའི་ལམ་ལ་གནས་ན་ངས་ཁྱོད་ལ་སྲོག་ཀྱང་སྦྱིན་ཞིང་འཚོ་
བའི་ཡོ་བྱད་ཀྱང་སྦྱིན་ནོ། །ཞེས་སྨྲས་པ་ན། སེམས་ཅན་དེ་དག་བྱང་ཆུབ་སེམས་
དཔའི་མཐུས་སྐྲག་ཅིང་སྤུ་ཟིང་ཞེས་བྱེད་པར་གྱུར་ནས། །སྲོག་དང་བྲལ་གྱིས་
དོགས་པའི་སེམས་ཀྱིས་མགོན་པོ་ཁྱོད་ཀྱིས་བཀའ་ཇི་ལྟར་སྩལ་པ་བཞིན་བགྱིད་
དོ། །ཞེས་ཁས་བླངས་ཤིང་དེས་འཛམ་བུའི་གླིང་གི་མི་ཕལ་མོ་ཆེ་དེ་ལྟ་བུའི་བརྩོན་
འགྲུས་ཀྱི་ཤུགས་ཀྱིས་ངན་པར་སྤྱོད་པ་ལས་བཟློག་པར་གྱུར་ཏོ། །དེ་ལྟར་རིགས་
ངན་ཆེན་པོ་དེས། །ངན་པར་སྤྱོད་པའི་སྐྱེ་བོ་དག །བརྩོན་འགྲུས་སྟོབས་ཀྱིས་
བཟློག་བྱས་ཤིང་། །ལེགས་པའི་ལམ་ལ་བཀོད་བྱས་པས། །དེ་དག་བསོད་ནམས་
རྒྱས་གྱུར་པ། །དགུང་ཟླའི་འོད་ཀྱིས་ཀུནྡ་བཞིན། ། ཚེ་དང་སྟོབས་ལ་ སོགས་པ་
ཀུན། །ཡར་ངོ་བཞིན་དུ་འཕེལ་བར་གྱུར། །དེ་ལྟར་སེམས་ཅན་དེ་དག་གི་དགེ་བ་
ཡང་དག་པར་བླངས་པའི་མཐུས་ཚེ་ལོ་ལྔ་བརྒྱ་ཐུབ་པའི་བར་དུ་བསོད་ནམས་
འཕེལ་བར་གྱུར་ཏོ། །དེ་ནས་དུས་གཞན་ཞིག་ན་ཡུལ་དེའི་རྒྱལ་པོ་ཞིག་ཡོད་པ་
འཆི་བའི་དུས་བྱས་པར་གྱུར་པ་དང་། བློན་པོའི་ཚོགས་རྣམས་ཀྱིས་བགྲོས་ཏེ་
གདོལ་བ་སྟོབས་ཅན་དེ་རྒྱལ་པོར་བསྐོས་ནས་དེའི་མིང་ཡང་རྒྱལ་པོ་བསོད་ནམས་
ཀྱི་སྟོབས་ཅེས་བྱ་བར་གྱུར་ཏོ། །དེ་ནས་རྒྱལ་པོ་བསོད་ནམས་ཀྱི་སྟོབས་དེས་ཐོག་
མ་ཉིད་དུ་དགེ་བ་ལ་གཞོལ་བར་བྱེད་པའི་བཀའ་ཁྲིམས་བསྒྲགས་ཤིང་རང་གི་
292



བརྩོན་འགྲུས་བརྟན་པའི་སྟོབས་ཀྱིས་འཛམ་བུའི་གླིང་ཐམས་ཅད་ལ་དབང་བྱེད་
པའི་སྟོབས་ཀྱིས་འཁོར་ལོ་བསྒྱུར་བར་གྱུར་ཏོ། །བྱང་ཆུབ་སེམས་དཔའ་སྙིང་རྗེའི་
སྟོབས་ལྡན་དག །འགྲོ་བའི་རབ་རིབ་མུན་པ་སེལ་བྱེད་པ། །དེ་ལྟར་བསིལ་ཟེར་
བྱེད་པ་སྟོང་གིས་ཀྱང༌། །ནུས་པར་མི་འགྱུར་འདི་ནི་ཨེ་མ་མཚར། །དེ་ནས་ཡང་
རྒྱལ་པོ་བསོད་ནམས་སྟོབས་དེ་ཙམ་གྱིས་ཀྱང་སེམས་ཚིམ་པར་མ་གྱུར་ཏེ། །ད་ནི་
བདག་གིས་འཛམ་བུའི་གླིང་དུ་གནས་པར་གྱུར་པ་ཐམས་ཅད་ཚུལ་ཁྲིམས་དང་
ལྡན་ནས་ཐེག་པ་གསུམ་ལ་ངེས་པར་དགོང་བའི་བར་དུ་བྱའོ་སྙམ་དུ་བསམས་ནས་
བཀའ་ཁྲིམས་བཟང་པོ་འདི་ལྟར་བསྒྲགས་པར་མངོན་ནོ། །ངའི་བཀར་གཏོགས་
པ་རྣམས་ཤེས་པར་གྱིས་ཤིག ། བསོད་ནམས་རྣམ་སྨིན་བདེ་སྟེ་ཡོན་ཏན་ལྡན། །
འཇིག་རྟེན་འཇིག་རྟེན་འདས་པའི་ཉེས་པ་སེལ། ། མི་དགེའི་རྒྱུ་ལས་སྡུག་བསྔལ་
མཐའ་དག་འབྱུང་། །དེས་ན་ང་ཡི་བཀའ་ཁྲིམས་འཛིན་པ་དག། །སྲོག་གཅོད།
དུག་བཞིན་རིང་དུ་སྤང་བར་བྱ། ། གཞན་ནོར་ཆུང་མ་དག་ལ་མི་གཡེམ་ཞིང༌། །
ངག་འཁྱལ་ཕྲ་མ་ཚིག་རྩུབ་རྫུན་གྱི་ཚིག །ནམ་དུའང་མི་བྱ་བརྣབ་སེམས་ཀུན་ཏུ་
སྤང་། ། གནོད་པའི་སེམས་དང་ལོག་ལྟར་རབ་སྤངས་ཏེ། ། གཅིག་ ཏུ་བག་ཡོད་
སྙིང་རྗེའི་སྟོབས་ལྡན་བྱོས། །དེ་ལྟར་སྤྱད་པས་སྲིད་དང་གྲགས་ལམ་འཐོབ། །འདི་
དང་གཞན་དུ་དོན་ཆེན་སྤྱད་པར་འགྱུར། །ཞེས་བྱ་བ་ལ་སོགས་པ་ཆོས་དང་མཐུན་
པར་རབ་ཏུ་བསྒྲགས་པས། དེའི་བཀའ་ཁྲིམས་ལ་བརྟེན་ནས་འཛམ་བུའི་གླིང་དུ་
གནས་པ་ཐམས་ཅད་དུལ་བ་དང་སྡོམ་པ་ནི་འཛིན། སྙིང་རྗེའི་ངང་ཚུལ་ཅན་ནི་
ཤས་ཆེ་བར་གྱུར། རྒྱལ་པོའི་ཡོན་ཏན་ནི་གསལ་བར་སྒྲོགས་པར་གྱུར་པ་དེའི་ཚེ་
རྒྱལ་པོ་དེ་འདི་སྙམ་དུ་ང་ནི་འགྲོ་བ་འདི་དག་སྦྱིན་པའི་གནས་ཁྱད་པར་ཅན་དུ་
གྱུར་པས་ཅི་འདོད་པ་དག་སྦྱིན་པར་བྱའོ། ། སྙམ་དུ་བསམས་ནས་ཕྱོགས་ཐམས་
ཅད་དུ་འདི་སྐད་ཅེས་བསྒྲགས་སོ། ། གང་དག་ལོངས་སྤྱོད་དམན་པ་དག །
བཟའ་དང་བཏུང་བའི་དངོས་པོ་དང་། །དྲི་དང་ཕྲེང་བ་བྱུག་པའི་ཚོགས། ། གླང་
ཆེན་རྟ་དང་ཤིང་རྟར་བཅས། །འཇིག་རྟེན་ལོངས་སྤྱོད་ཅི་འདོད་པ། །དེ་དག་
293



ཐམས་ཅད་ངས་སྦྱིན་གྱིས། །ཅི་འདོད་པ་རྣམས་བླང་བར་གྱིས། །ཞེས་བསྒྲགས་ཏེ་
སློང་བའི་ཚོགས་ཐམས་ ཅད་ལ་ཅི་འདོད་པའི་ལོངས་སྤྱོད་ཀྱིས་ཚིམ་པར་བྱས་ཏེ།
ཐམས་ཅད་ཀྱང་རྫོགས་ལྡན་གྱི་དུས་བཞིན་དུ་ཕུན་སུམ་ཚོགས་པར་གྱུར་ཏོ། །སློང་
བའི་ཚོགས་རྣམས་འདོད་པའི་ཆུ་སྲིན་ལྟོ་བ་རབ་ཏུ་ཆེ་བ་ཡང༌། ། བསོད་ནམས་རྒྱ་
མཚོའི་དབྱིངས་ལས་བྱུང་བའི་སྙིང་རྗེའི་རྦ་རླབས་རབ་འཕྲོ་བས། ། རབ་ཏུ་ཚིམ་
ཞིང་རིན་ཆེན་དང་བཅས་ཉུང་དུ་གྱུར་པའང་མི་སྣང་ལྟར། །མཐུ་ཆེན་སྦྱིན་པས་
འགྲོ་བ་ཚིམ་ཡང་འཛད་མེད་དེ་འདྲའི་བློ་དེ་མཚར། །དེ་ལྟར་རྒྱལ་པོ་བསོད་ནམས་
སྟོབས་ཀྱིས་འཛམ་བུ་གླིང་པའི་སྐྱེ་བོ་ཐམས་ཅད་ལ་ཅི་འདོད་པའི་སྦྱིན་པ་རྣམ་པ་སྣ་
ཚོགས་ཀྱིས་ཚིམ་པར་བྱས་ཏེ་རེ་བ་ཡོངས་སུ་རྫོགས་པར་གྱུར་ནས་བྱང་ཆུབ་ཀྱི་ལམ་
ལ་ངེས་པར་བཀོད་དོ། །དེ་ནས་དུས་གཞན་ཞིག་གི་ཚེ་འཚོ་བ་པ་གདུལ་དབྱངས་
ཞེས་བྱ་བ་རིག་སྔགས་འཆང་སྒྲུབ་པའི་དོན་དུ་མི་གསོན་པོའི་ལྤགས་པ་དང་མིག་
དགོས་པར་གྱུར་ནས་འདི་སྙམ་དུ་བདག་གིས་གཞན་གང་དུའང་འདི་ལྟ་བུའི་རྫས་
རྙེད་པར་མི་འགྱུར་གྱི། །རྒྱལ་པོ་བསོད་ནམས་ཀྱི་སྟོབས་འདི་ནི་ཐམས་ཅད་ཀྱི་སྦྱིན་
པའི་ངང་ཚུལ་ཅན་ཡིན་པས་འདི་ལ་བསླང་བར་བྱ་གོར་མ་ཆག་གོ་སྙམ་སྟེ་རྒྱལ་པོའི་
དྲུང་དུ་ཕྱིན་ནས་རྒྱལ་བར་གྱུར་ཅིག་ཅེས་བསྟོད་དེ་འདི་སྐད་ཅེས་སྨྲས་སོ། །ཁྱོད་
ནི་རྫོགས་པའི་བྱང་ཆུབ་ཐོབ་བཞེད་ཅིང་། ། བདག་གི་བདེ་བ་སྤངས་ཏེ་འགྲོ་བ་
ལ། ། སྣ་ཚོགས་གཏོང་བས་རེ་བ་བསྐོང་ངོ་ཞེས། ། ཐོས་པས་བདག་ཀྱང་ཁྱོད་ཀྱི་
དྲུང་མཆིས་སོ། །དེས་ན་བརྩོན་པ་ཁྱོད་ཀྱི་སྦྱིན་པ་ཡིས། །བདག་གི་རེ་བ་ཡོངས་སུ་
བསྐང་བར་མཛོད། །རྒྱལ་པོས་སྨྲས་པ། ཁྱོད་ཅི་ཞིག་འདོད། དེས་སྨྲས་པ། །
རྒྱལ་པོ་ཆེན་པོ་བདག་ནི་ལྷ་མ་ཡིན་གྱི་གཡུལ་ཆེན་པོ་རབ་ཏུ་འཇོམས་པའི་རིག་
སྔགས་འཆང་ཉིད་འཚལ་ན། ཆོ་ག་ཞི་བ་མོ་སྒྲུབ་ པའི་ སླད་དུ་མི་གསོན་པོའི་
ལྤགས་པའང་འཚལ་མིག་ཀྱང་འཚལ་ཏེ། དེའི་སླད་དུ་བདག་ཁྱོད་ཀྱི་སྤྱན་སྔར་
མཆིས་ནས་གསོལ་བ་བགྱིད་ལགས་སོ། །དེ་ནས་རྒྱལ་པོས་འདི་སྙམ་དུ་བསམས་པ།
བདག་སྟོབས་ཀྱི་འཁོར་ལོས་བསྒྱུར་བ་ཉིད་ཐོབ་ནས་སེམས་ཅན་བགྲང་བ་ལས་
294



འདས་པ་དག་ཅིག་དགེ་བ་བཅུའི་ལས་ཀྱི་ལམ་ལ་རབ་ཏུ་བཀོད་ཅིང་། ཐེག་པ་
གསུམ་པོ་དག་ལའང་ངེས་པར་སྦྱར་ཏེ་སྦྱིན་པའང་དཔག་ཏུ་མེད་པ་ཞིག་བྱིན་ན།
འདི་ནི་སྙིང་པོ་མེད་པའི་ལུས་ལས་སྙིང་པོ་ལེན་པར་བྱེད་པ་ཞིག་སྟེ། བདག་གི་
དགེ་བའི་བཤེས་གཉེན་ཡིན་ནོ་སྙམ་ནས། །ངས་ཁྱོད་ལ་ཅི་དང་ཅི་འདོད་པ་
རྣམས་སྦྱིན་པར་བྱའོ་ཞེས་སྨྲས་པ་དང་། དེའི་བཙུན་མོ་དང་བློན་པོ་ལ་སོགས་པ་
སྙིང་བརྩེ་བར་གྱུར་པ་ཐམས་ཅད་དེའི་ལུས་སྦྱིན་པར་བྱེད་པ་རིག་ཅིང་མི་དགའ་
བར་གྱུར་ནས་གསོལ་བ། འཇིག་རྟེན་བདེ་བར་བྱེད་པའི་མིག །མཚུངས་པ་
མེད་པའི་གཉེན་གཅིག་པོ། ། དྲང་སྲོང་འདི་ནི་གཅིག་པུའི་ཕྱིར། །བདག་ཅག་
ཐམས་ཅད་མི་སྤང་གསོལ། །ཞེས་བྱ་བ་ལ་སོགས་པ་ལ་གསོལ་ཀྱང༌། དེས་དེ་
དག་ལ་མཉན་ཅིང་ངེས་པའི་ཚིག་གིས་གེགས་བྱེད་པ་དེ་བཟློག་ནས་འདི་སྐད་ཅེས་
སྨྲས་སོ། །ངས་ཁྱོད་ལ་ཤའི་མིག་ཐ་མལ་བ་འདི་དང༌། རབ་ཏུ་དང་བའི་སེམས་
ཀྱིས་རང་གི་པགས་པ་འདིའང་སྦྱིན་པར་བྱ་ཡིས། དེས་བདག་བླ་ན་མེད་པའི་
ཆོས་ཀྱི་སྤྱན་དང་ཡང་དག་པར་རྫོགས་པའི་བྱང་ཆུབ་ཐོབ་པར་གྱུར་ཅིག་ཅེས་སྨྲས་
ནས། རང་གིས་མཚོན་རྣོན་པོ་བླངས་ནས་རང་གི་མིག་གཉིས་ཕྱུང་ནས་འཚོ་བ་
པ་ལ་བྱིན་ཅིང་གདོང་ཁྲག་གིས་གཡོགས་བཞིན་དུ་སྨྲས་པ། གང་དག་འདིར་
ལྷགས་ལྷ་དང་མིར་བཅས་དང་། །ས་ལ་གནས་དང་མཁའ་ལ་རྒྱུ་བ་ཡི། །འབྱུང་པོ་
གནོད་སྦྱིན་མཐུ་ཆེན་མིའམ་ཅི། །དེ་དག་ཐམས་ཅད་བདག་གི་ཚིག་འདི་ཉོན། །
འདི་ལྟར་སྙིང་པོ་མེད་པའི་ལུས་འདི་ལ། ། སྙིང་པོ་བླང་ཕྱིར་སྦྱིན་པ་འདི་བྱས་་
པས། །འགྲོ་རྣམས་འཁོར་བའི་རྒྱ་མཚོ་ལས་སྒྲོལ་ཅིང་། ། རྫོགས་པའི་བྱང་ཆུབ་
མྱུར་དུ་ཐོབ་པར་གྱུར། །དེ་སྐད་སྨྲས་ནས་རྒྱལ་པོ་དེས། ཨུཏྤལ་སྔོན་པོ་ལྟ་བུའི་
མིག །དྲི་མ་མེད་པ་དེ་བྱིན་ནས། །གཞན་ལ་མེད་པའི་དགའ་བས་བརྒྱན། །དེ་
ནས་དེའི་འོག་ཏུ། ད་ཁྱོད་ཀྱིས་བདག་གི་པགས་པ་འདིའང་ ཤུས་ལ་ཁྱེར་ཅིག་
ཅེས་སྨྲས་པ་དང་། འཚོ་བ་པ་གཏུལ་དབྱངས་དེས་མཚོན་རྣོན་པོ་བླངས་ནས་
རྒྱལ་པོའི་ལུས་ལ་པགས་པ་བཤུས་པ་ན། འདི་སྐད་ཅེས་སྨྲས་སོ། ། སྦྱིན་པ་འདི་
295



ནི་དོན་མེད་མི་འགྱུར་ ཞིང་། ། བདག་ གི་བསམས་པ་འདི་ཡང་འགྲུབ་གྱུར་ན།
ཁྱོད་ཀྱི་རིག་སྔགས་འདི་ཡང་མྱུར་འགྲུབ་པར། ། མངོན་སུམ་གསལ་བར་བདག་
གིས་མཐོང་གྱུར་ཅིག །དེ་སྐད་ཅེས་སྨྲས་ནས་འགྱོད་པ་མེད་པར་རང་གི་ལུས་ཀྱི་
པགས་པ་དེ་བྱིན་ཅིང་དེས་ཀྱང་པགས་པ་དེ་ཁྱེར་ནས་རིག་སྔགས་བསྒྲུབས་སོ། །
དེའི་ཚེ་སྐྱེ་བོའི་ཚོགས་དེ་དག་གིས་སེམས་དཔའ་ཆེན་པོ་དེའི་སྤྱོད་པ་རྨད་དུ་བྱུང་བ་
དེ་ལ་རྗེས་སུ་ཡི་རང་ཞིང་སྨོན་པ་བཞིན་དུ་ཚིག་ཏུ་བརྗོད་ན་ལེགས་ཏེ། ཨེ་མ་ཧོ།
རྒྱལ་པོ་བསོད་ནམས་སྟོབས། །སྙིང་རྗེའི་བདག་ཉིད་སྤྱོད་པ་བརྟེན། །བདག་ཉིད་
ཆེ་བའི་རྒྱལ་པོ་དེ། །རང་གི་བརྩོན་འགྲུས་མཐུ་ཡིས་ནི། །འགྲོ་རྣམས་དགེ་བའི་
ལམ་ལ་བཀོད། ། ཨེ་མ་ཧོ་རྒྱལ་པོ་བསོད་ནམས་སྟོབས། ཁྱོད་ནི་སྙིང་རྗེའི་རང་
བཞིན་ཅན། །འགྲོ་རྣམས་མྱ་ངན་བཅས་བཞིན་དུ། །བདག་གི་ལུས་ནི་ལྟོས་མེད་
བཏང༌། །བདག་ཅག་མ་རབས་སྨད་པའི་གནས། ། སྙིང་རྗེའི་ཡུལ་དུ་མ་གྱུར་་་
གྲང༌། །གང་ན་རྒྱལ་པོ་ཁྱོད་བཞུགས་པ། །ཉི་མའི་དཀྱིལ་འཁོར་ཤར་པ་བཞིན། །
དགེ་བའི་ལམ་ནི་རབ་ཏུ་གསལ། །ཀྱེ་ཧུད་ཁྱོད་ཀྱིས་སྤངས་པ་དེ། ། མུན་པའི་སྨག་
བཞིན་མི་འགྱུར་རམ། ། གང་ན་དཔལ་གྱིས་བརྒྱན་པའི་ལམ། ། དེ་དང་རྗེས་སུ་
མཐུན་པར་མཛོད། །ཅེས་བྱ་བ་འདི་ནི་སྨྲ་བར་རིགས་པ་ཡིན་ནོ། །དེ་ལྟར་རྒྱལ་པོ་
བསོད་ནམས་སྟོབས། ། རྙེད་པར་དཀའ་བའི་ལུས་བཏང་ཡང་། ། དེ་ནི་ཤིན་ཏུ་
སྙིང་རྗེའི་བདག །རྙེད་པར་དཀའ་བ་རྙེད་པ་འདྲ། །མཚོན་གྱིས་རེག་པའི་སྡུག་
བསྔལ་ཡང༌། །བློ་ཡི་ སྟོབས་ཀྱིས་ཟིལ་མནན་ནས། ། བསམ་གཏན་མཉམ་པར།
བཞག་པ་བཞིན། ། ཞག་བདུན་བར་དུ་གནས་པར་གྱུར། །དེ་ནས་ས་ཆེན་རི་དང་
རྒྱ་མཚོའི་དབྱིངས། །བསྐྱོད་ཅིང་ལྷ་ཡི་ཕོ་བྲང་ཀུན་ཀྱང་ལྡེག །དེ་ཡི་མཐུ་ཡིས་
ལྗོན་པ་མེ་ཏོག་ཚོགས། །རླུང་གིས་དྲངས་ཏེ་ནམ་མཁའི་ངོས་ཁྱབ་པ། །མི་དབང༌
མཐུ་ཡིས་བཟློག་པ་བཞིན་དུ་བྱུང་། ། རྒྱལ་པོའི་ཕོ་བྲང་འཁོར་དང་བཅས་པ་་་
ཡང༌། ། མྱ་ངན་ཤུགས་ཀྱིས་འཁྲུག་པ་དེ་བཏང་སྟེ། ། རྒྱལ་པོ་བྱང་ཆུབ་ལམ་ལ་
བརྟན་མཐོང་ནས། །སྐྱེ་འགྲོའི་ཚོགས་རྣམས་རབ་ཏུ་དད་གྱུར་ཏེ། །ཐམས་ཅད་བླ་
296



མེད་བྱང་ཆུབ་ངེས་པར་བྱས། །དེ་ལྟ་བས་ན་སྐྱེས་བུ་དམ་པ་རྣམས་ནི་བདག་ཉིད་
ཀྱི་བདེ་བ་ཁྱད་དུ་བསད་དེ་རྣམ་པ་སྣ་ཚོགས་པས་སེམས་ཅན་རྣམས་བྱང་ཆུབ་ཀྱི་རྒྱུ་
དང་འབྲས་བུ་ལ་རབ་ཏུ་འཇོག་པ་ལ་བརྩོན་པར་བྱེད་དོ་ཞེས་བརྩོན་འགྲུས་ཀྱི་ཕན་
ཡོན་བསྔགས་པ་དང༌། བཅོམ་ལྡན་འདས་འདི་བྱང་ཆུབ་སེམས་པར་གྱུར་པ་
ནའང་དེ་ལྟ་བུའི་ཐུགས་རྗེ་ཆེན་པོ་དང་ལྡན་ནོ་ཞེས་སངས་རྒྱས་ཀྱི་ཡོན་ཏན་་་
བསྔགས་པ་དང་། དམ་པའི་ཆོས་མཉན་པ་ལའང་བརྗོད་པར་བྱའོ། ། རིགས་
ངན་གྱི་སྐྱེས་པའི་རབས་ཏེ་སུམ་ཅུ་དགུ་པའོ།། །། 1:|:ཀྱི ཀྱིའི
བཞི་བཅུ་པ། དགེ་སློང་གྲགས་པའི་འོད་ཀྱི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་སེམས་ཅན་གྱི་དོན་དུ་བླ་ན་མེད་པའི་བྱང་ཆུབ་
འཚོལ་བ་ན་བྱ་དཀའ་བ་དུ་མས་སངས་རྒྱས་བཅོམ་ལྡན་འདས་རྣམས་མཆོད་པར་
བྱེད་དོ། །དེ་ཡང་བཅོམ་ལྡན་འདས་འདི་བྱང་ཆུབ་སེམས་པར་གྱུར་པ་ན་དགེ་སློང་
གྲགས་པའི་འོད་ཅེས་བྱ་བ་ཞིག་ཏུ་གྱུར་ནས་བརྩོན་འགྲུས་ཀྱི་ཁྱད་པར་འདི་ལྟ་བུའི་
སྤྱོད་པ་སྤྱད་དོ་ཞེས་གྲགས་སོ། ། དེ་ཡང་སྔོན་བྱུང་བ་འདས་པའི་དུས་དཔག་ཏུ་
མེད་པའི་ཕ་རོལ་གྱི་ཡང་ཆེས་ཕ་རོལ་ན། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་དོན་ཡོད་གཤེགས་ཞེས་བྱ་བ་རིག་པ་དང་
ཞབས་སུ་ལྡན་པ་བདེ་བར་གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་པ་
ཁ་ལོ་བསྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ་འཇིག་རྟེན་དུ་བྱུང་
ངོ༌།:།དེའི་འཁོར་འདུས་པའང་ལན་གསུམ་བྱུང་སྟེ། ། འདུས་པ་དང་པོ་ལ་ནི་དགྲ་
བཅོམ་པ་ཁྲི་དང་བྱང་ཆུབ་སེམས་དཔའ་ཉི་ཁྲིའོ། །གཉིས་པ་ལ་ནི་དགྲ་བཅོམ་པ་
ཁྲི་ཕྲག་སྟོང་དང་བྱང་ཆུབ་སེམས་དཔའ་ཁྲི་ཕྲག་ཉིས་སྟོང་ངོ༌། །གསུམ་པ་ལ་ནི་
ཉན་ཐོས་དང་བྱང་ཆུབ་སེམས་དཔའི་ཁྲི་ཕྲག་བརྒྱ་སྟོང་དཔག་ ཏུ་མེད་པ་བྱུང་
ངོ༌། ། དེའི་ཚེ་དགེ་སློང་གྲགས་པའི་འོད་ཅེས་བྱ་བ་ཞིག་ཀྱང་བྱུང་སྟེ། དེ་ནི་
གཞན་དུ་སྦྱངས་པའི་མཐུ་ལྡན་ཞིང་། ། གཞན་གྱིས་སྨད་དུ་མེད་པའི་རིགས་ལས་
297



སྐྱེས། །དབང་པོ་རབ་ཏུ་ཞི་ཞིང་མ་ཉམས་ལྡན། །འཇིག་རྟེན་བསྟན་བཅོས་མཐའི་
དག་ཚུལ་བཞིན་རིག །སྙིང་རྗེའི་བདག་ཉིད་གཞན་ལ་ཕན་པར་བརྩོན། །དེ་ནི་
ཐུབ་པའི་བསྟན་ལ་རབ་བྱུང་ཞིང༌། ། ཐོས་དང་དྲན་དང་ཏིང་འཛིན་ རབ་ ཏུ་་་
ལྡན། །གཞན་དོན་སྤྱོད་པའི་བརྩོན་འགྲུས་ཉམས་པ་མེད། ། བདག་གི་བདེ་བ་
འདོད་པ་སྤངས་ནས་ནི། །གཞན་གྱི་དོན་ལ་བརྩོན་པའི་བླ་མར་གྱུར། ། དེ་ལྟ་བུའི་
སྐྱེས་བུ་ཆེན་པོ་དེ་འདི་སྙམ་དུ་སེམས་པར་མངོན་ནོ། །ཀྱེ་མ་དེ་བཞིན་གཤེགས་པ་
འདིའི་བསྟན་པ་ལ་ཞུགས་པའི་བྱང་ཆུབ་ སེམས་ དཔའ་ལས་དང་པོ་བ་རྣམས་་་
བརྩོན་འགྲུས་ཞན་པར་གྱུར་ཏོ། །དེས་ན་འདི་དག་ནུབ་པ་མེད་པའི་བརྩོན་འགྲུས་
ལ་ཉེ་བར་སྦྱར་བར་བྱའོ་སྙམ་ནས་བདག་ཉིད་ཀྱི་བརྩོན་འགྲུས་ཆེན་པོ་བརྟན་པར་
བྱ་བའི་ཕྱིར་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མ་ཐོབ་ཀྱི་བར་
དུ་ལུས་ཀྱི་པགས་པ་དང་རྒྱུས་པ་དང་རུས་པའང་བསྐུམས་ཤ་དང་ཁྲག་ཐམས་ཅད་
ཀྱང་ཡོངས་སུ་ཞིག་ཅིང་བསྐམས་ཀྱང་བརྩོན་འགྲུས་འདི་ཉིད་མི་གཏོང་ངོ་སྙམ་དུ་
ངེས་པར་བྱས་ནས། དེ་ནས་དེ་ནི་བྱང་ཆུབ་སེམས་དཔའ་དཔག་མེད་དང༌། །
ཉན་ཐོས་ཚོགས་དང་སྐྱེ་བོ་འདུས་པ་དཔག་མེད་ཚོགས། ། ལྷ་ཀླུ་དྲི་ཟ་ལྷ་མིན་
མིའམ་ཅི་རྣམས་ཀྱིས། ། མཆོད་ཅིང་བསྟོད་པའི་རྒྱལ་བ་དོན་ཡོད་གཤེགས་པའི་
དྲུང་། །གུས་པས་སོང་སྟེ་བདག་གི་བརྩོན་འགྲུས་མ་སྨད་པ། །རབ་ཏུ་བརྟན་པས་
དེ་བཞིན་གཤེགས་པ་མཆོད་པར་བྱེད། ། དེའི་ཚེ་དགེ་སློང་གྲགས་པའི་འོད་དེ་
བཞིན་གཤེགས་པ་དེའི་སྤྱན་སྔར་འདུས་པ་དེ་དག་ཐམས་ཅད་ལ་སྣང་བར་བྱས་
ནས། །བདག་གི་ལུས་རས་བཅོས་བུས་དཀྲིས་ཏེ་ཏིལ་མར་གྱིས་བྱུགས་ཤིང་བདག་
ཉིད་ཀྱི་ལུས་ལ་མེ་སྤར་ནས་སྤྱན་སྔར་ལངས་ཏེ་མར་མེ་བྱས་སོ། ། དེར་ལུས་ལ་
འབར་བའི་ཕུང་བོས་བསྲེགས་བཞིན་དུ་དེ་བཞིན་གཤེགས་པ་དོན་ཡོད་གཤེགས་པ་
དེ་ལ་ཚིགས་སུ་བཅད་པས་མངོན་པར་བསྟོད་པ། རྣམ་འདྲེན་རིང་བྱུང་ཐུགས་
དག་མཐའ་ཡས་མཆོག །སྐྱོན་དང་རྒྱགས་དང་ཉེས་པ་སྤངས་པ་ལགས། །འགྲོ་
བ་ལམ་ངན་ཞུགས་ལ་ཐུགས་རྗེ་བསྐྱེད། །ཀུན་ཏུ་གཟིགས་པ་གནས་མཆོག་བསྟན་
298



དུ་གསོལ། ། སྐྱེ་བོ་བློ་ཉམས་སྡུག་བསྔལ་རབ་ཏུ་སྡུག །མིག་ཉམས་གནས་མེད།
ཡོངས་སུ་འཁྱམས་པ་ལ། ། སྙིང་རྗེ་ཆེན་པོ་དཔག་མེད་བསྐྱེད་ནས་སུ། ། འགྲོ་བ་
ཐར་པར་བགྱི་སླད་སྤྱོད་པ་སྤྱད། །བདག་ནི་བདག་ལ་དགའ་བར་མི་བགྱིད་དོ། །
འགྲོ་བ་ལམ་གོལ་མཆི་བ་འདི་ལ་བལྟས། །འདོད་ཆགས་ཞེ་སྡང་འབར་བས་འགྲོ་བ་
གདུངས། །དེ་དག་བདག་གི་ལམ་ཆུས་ཞི་བར་བགྱིད། ། དྲང་སྲོང་ཆེན་པོ་སྟོབས་
བཅུ་ཁྱེད་ཀྱི་བསླབ། །བདག་གི་དངོས་ལ་ལྟོས་མེད་སྤྱོད་པ་སྤྱད། ། འགྲོ་བ་འདི་
དག་འབར་བས་བསྲེག་པ་ན། །བདུད་རྩིའི་ཆར་གྱིས་བསིལ་བར་གྱུར་པར་བགྱི། །
སེམས་ཅན་དོན་དུ་བདག་གིས་ལུས་བསྲེགས་པས། ། སེམས་ཅན་ཀུན་གྱི་ལུས་ལ་
ནད་མེད་ཤོག་།སེམས་ཅན་དོན་དུ་བདག་གི་འབད་པ་འདིས། ། སེམས་ཅན་
སྡུག་བསྔལ་གནོད་པ་མེད་གྱུར་ཅིག །དེ་ལྟར་བདག་ཉིད་ཆེན་པོ་དེས་རང་གི་
ལུས་ཀུན་ཏུ་འབར་བའི་མེས་བསྲེགས་ཀྱང་བརྩོན་འགྲུས་བརྟན་པའི་མཐུས་སྡུག་
བསྔལ་གྱི་ཚོར་བ་ཟིལ་གྱིས་མནན་ཏེ་དེ་བཞིན་གཤེགས་པ་ལ་བསྟོད་པའི་དབྱངས་
དེ་ལྟ་བུས་བསྟོད་པར་གྱུར་ཏོ། །དགེ་སྦྱོང་ཆེན་པོས་རང་གི་ལུས། ། སྡོང་བུའི་སྙིང་
པོ་བཞིན་དུ་བྱས། ། མེ་ལྕེའི་རེག་པས་རེག་པ་དེ། །བདེ་བའི་མཆོག་དང་མཚུངས་
གྱུར་ཏེ། ། དཔེར་ན་འདོད་ཆེན་སྐྱེ་བོ་དག །ལྷ་མོའི་རེག་པར་རེག་པ་བཞིན། །
ལུས་ཀྱི་བུད་ཤིང་དབང་པོར་བཅས། །འབྲུ་མར་འབར་བས་སྲེག་བྱེད་པ། ། དེ་
བས་རབ་ ཏུ་འབར་བའི་སྟོབས། ། ཡེ་ཤེས་མེ་ལྕེ་རབ་གསལ་བས། ། ཉོན་མོངས་
བུད་ཤིང་སྲེག་བྱེད་ཅིང༌། ། སྡུག་བསྔལ་རྒྱ་མཚོ་སྐེམས་པ་སྙམ། །དེ་ལྟར་རྨད་དུ་
བྱུང་བའི་སྤྱོད་པ་བརྟན་པ་དེ་ལ་འདུས་པར་གྱུར་པའི་ལྷ་དང་མི་ཐམས་ཅད་ཀྱིས་
མཆོད་ཅིང་ཆེད་དུ་བརྗོད་པ་དུ་མས་ཆེད་དུ་བརྗོད་དེ་འདི་ལྟར་སྨྲས་པར་ངེས་
སོ། །ཨེ་མ་ཧོ་རླབས་ཆེ་ཨེ་མ་ཧོ་བརྩོན་འགྲུས་ཆེ། །ཁྱོད་ཀྱི་བྱང་ཆུབ་མཆོག་གི་སྤྱོད་
པ་བརྟན། །ཁྱོད་ཀྱི་སྡུག་བསྔལ་སྣང་བ་མེད་པར་བྱས། ཁྱོད་ནི་འཇིག་རྟེན་ཀུན་
གྱི་གཉེན་གཅིག་འགྱུར། །དེ་ལྟར་འདུས་པའི་ཚོགས་རྣམས་ཀྱིས། །ཆེད་དུ་བརྗོད་
པའང་ཆེད་དུ་བརྗོད། ། མེ་ཏོག་སིལ་མའི་ཚོགས་རྣམས་དང་། ། ལྷ་ཡི་རྒྱན་དང་
299



གོས་ཀྱི་ཚོགས། །དགེ་སྦྱོང་ག་ལ་བ་དེར་འཐོར། །དེ་ཡི་སྤྱོད་པ་རྨད་བྱུང་བས། །
རབ་ཏུ་བརླན་པའི་སྐྱེ་བོ་རྣམས། ། གདུང་བའི་མཆི་མ་རབ་གཡོས་པ། ། བཀོད་
མའི་ཆུ་བོ་གཡོས་པ་བཞིན། ། སྙན་པའི་སྒྲ་དབྱངས་ སྟོང་གིས་ཀྱང༌། ། ཆེད་དུ་
བསྒྲགས་པའི་རྔ་སྒྲ་བཞིན། །ཕྱོགས་རྣམས་ཀུན་ཏུ་ཁྱབ་བྱེད་པ། །གསལ་ཞིང་རབ།
ཏུ་རྒྱས་པར་གྱུར། །དགེ་སྦྱོང་དེ་ཡི་ལྷག་པའི་བསམ་པ་ཡིས། །བསྐུལ་བའི་སྟོབས་
ཀྱིས་རབ་ཏུ་སྦྱར་གྱུར་པ། །འབར་བའི་ཕུང་བོ་དེ་ཡི་འོད་འབར་བས། ། ཉིན་མོར་
བྱེད་པའི་འོད་སྟོང་འབར་བ་དག །ཟིལ་གྱིས་མནན་ནས་ཕྱོགས་རྣམས་ཀུན་ཏུ་
གསལ། །དེ་ཡིས་ལྷག་བསམ་གསལ་བར་བྱས་པ་འདྲ། །དེ་ཡི་མཐུས་བསྐྱོད་རབ་
ཏུ་གཡོ་བའི་རླུང་གི་མཐུ་ཡིས་བསྐྱོད་པ་ལྟར། །ཞིང་ཁམས་ཀུན་ཏུ་ས་ཆེན་རི་དང་
རྒྱ་མཚོར་བཅས་པ་རབ་ཏུ་གཡོས། །རྨད་དུ་བྱུང་བའི་བརྩོན་འགྲུས་ཅན་ཁྱོད་རྒྱལ་
བའི་དབང་པོར་འགྱུར་རོ་ཞེས། །འཛུམ་པའི་འོད་བཀྱེ་ལུང་བསྟན་མཛད་པས་ལྷ་
མིའི་ཚོགས་རྣམས་ཚིམ་པར་བྱས། །དེ་ལྟ་བུའི་བདག་ཉིད་ཆེན་པོའི་སྤྱོད་པ་རྨད་དུ་
བྱུང་བའི་བརྩོན་འགྲུས་བརྩམས་པ་དེའི་དོན་དེ་བཞིན་གཤེགས་པ་ཉིད་ཀྱིས་བཀའ་
སྩལ་པོ། འདྲེན་པ་དེ་ལ་མཆོད་པ་བྱས་པ་དང༌། །བདེ་བར་གཤེགས་ལ་དངོས་
པོ་ཕུལ་བ་ཡིས། །སངས་རྒྱས་མཆོད་བྱས་བསྐལ་ཆེན་བརྗོད་དུ་མེད། ། སུམ་ཅུ་
དྲུག་ཏུ་ངན་འགྲོར་མ་སོང་ངོ་། །རྟག་ཏུ་ལྷར་སོང་མི་ཡི་འཇིག་རྟེན་ཐོབ། །ང་ནི་
གསལ་བ་དག་དང་དབང་ཕྱུག་གྱུར། ། རྟག་ཏུ་འགྲོ་དང་མཐུན་པར་འཁོར་ལོ་
བསྐོར། །ལྷ་དང་མི་རྣམས་ཀུན་གྱིས་ང་མཆོད་དོ། །ཞེས་བྱ་བ་འདི་གསུངས་སོ། །
དེ་ལྟ་བས་ན་སྐྱེས་བུ་དམ་པ་རྣམས་ནི་སེམས་ཅན་གྱི་དོན་དུ་བླ་ན་མེད་པའི་བྱང་
ཆུབ་བསྒྲུབ་པའི་ཕྱིར་བྱ་དཀའ་བའི་བརྩོན་འགྲུས་དཔག་ཏུ་མེད་པ་རྩོམ་པར་བྱེད་
དོ་ཞེས་བརྩོན་འགྲུས་ཉིད་བསྔགས་པ་དང་། དམ་པའི་ཆོས་འདིའང་བྱ་དཀའི་
བ་དཔག་ཏུ་མེད་པ་དག་གིས་བསྒྲུབས་པ་ཡིན་ནོ་ཞེས་རིམ་གྲོ་བསྐྱེད་དེ་དམ་པའི་
ཆོས་མཉན་པ་ལའང་བརྗོད་པར་བྱའོ། །དགེ་སློང་གྲགས་པའི་འོད་ཀྱི་སྐྱེས་པའི་
རབས་ཏེ་བཞི་བཅུ་པའོ། །སྡོམ་ལ། ° ཟླ་བ་ལྕགས་ཀྱི་ཁྱིམ་དུ་སྐྱེས། །མ་ཧེ་ཤིང་རྟ་
300



ཡི་དམ་བརྟན། །དེད་དཔོན་གསེར་མདོག་ཀུནྡ་དང༌། །རིགས་ངན་གྲགས་པ་འོད་
དང་བཅུ། །། །
། ༡༡ ། ༢ ༢༧
!
དང་དེ་ ཞེ་གཅིག་པ། ཁྱིམ་བདག་དབེན་
ལ ་ པ་འདོད་པའི་སྐྱེས་པའི་རབས། | དཔལ་ས་
༈ སྐྱེས་བུ་དམ་པ་རྣམས་ནི་ཉོན་མོངས་པ་ཐམས་ཅད་ཀྱི་གཉེན་པོར་གྱུར་
པའི་ཞི་བའི་བསམ་གཏན་ཚོལ་བ་ལ་བརྩོན་པར་བྱེད་དོ། །དེ་ཡང་འདི་སྐད་ཐོས་
ཏེ། སྔོན་བྱུང་བ་འདས་པའི་དུས་ཀྱི་བསྐལ་བ་དཔག་ཏུ་མེད་པའི་སྔོན་རོལ་ཏུ་དེ་
བཞིན་གཤེགས་པ་འོད་ཟེར་དཔག་ཏུ་མེད་པའི་འཇིག་རྟེན་གྱི་ཁམས་སུ། བཅོམ་
ལྡན་འདས་འདི་བྱང་ཆུབ་སེམས་པར་གྱུར་པ་ན་ཁྱིམ་བདག་དབེན་པ་འདོད་པ་
ཞེས་བྱ་བར་གྱུར་ཏོ་ཞེས་གྲགས་སོ། །དེ་ཆུང་ངུ་ནས་སྐྱེ་བའི་ལུས་ཡོངས་སུ་རྫོགས་
པོར་བྱས་ཤིང་གཞན་དུ་སྦྱིན་པ་སྤྱད་པ་ལས་བྱུང་བའི་མཐུས་ལོངས་སྤྱོད་ཆེན་པོ་
དང་ལྡན་པ་རང་བཞིན་གྱི་ཚུལ་ཁྲིམས་ཀྱི་དབང་པོ་ཡོངས་སུ་བསྲུངས་པ། ཆོས་
ཀྱི་དགེ་ལེགས་ཀྱི་མཚན་མ་དང་ལྡན་པས་ལེགས་པར་གསུངས་པ་ཡོངས་སུ་ཚོལ་བ་
ལ་བརྩོན་པ། སྙིང་རྗེའི་དབང་གིས་སེམས་ཅན་རྣམས་ལ་བརྩེ་བར་བྱེད་པ་ཞིག་
བྱུང་ངོ༌། །དེ་ནི་དེ་བས་ཇེ་མཐོའི་རིགས་ལས་སྐྱེས། ། དབང་པོ་མ་ཉམས་གཙང་
ཞིང་མཛེས་ལ་གསལ། །སྟོན་ཀའི་དཔལ་གྱིས་མཛེས་པའི་ཟླ་འོད་བཞིན། །དེ་ནི་
སྐྱེ་བོ་ཀུན་ལ་མངོན་པར་བརྩེ། །སྐྱེ་བོ་ཀུན་ཀྱང་དེ་ལ་བརྩེ་བ་ཡིས། །དེ་ཡི་ལོངས་
སྤྱོད་རྒྱ་མཚོ་ཆེན་པོ་བཞིན། །ཟད་པ་མེད་ཅིང་སྐྱེ་བོ་ཕོངས་པ་དག །ཐུན་མོང་
ལྟ་བུར་སྤྱོད་པ་དཔལ་དང་ལྡན། །འཕོངས་པ་རྣམས་ལ་བྱམས་ པས་ ཟད་མེད་
ཅིང་། །དཔལ་དང་ལྡན་པར་སྤྱོད་པས་ཐུན་མོང་བཞིན། །དེ་དེ་ལྟར་རང་བཞིན་
རྣམ་པར་དག་པའི་ངང་གིས་ཟླ་བའི་དཀྱིལ་འཁོར་ཡར་གྱི་ངོ་བཞིན་རྣམ་པར་
དཀར་བའི་ཡོན་ཏན་རབ་ཏུ་འཕྲོ་བ་ལས་བྱུང་བའི་དབང་གིས་སྐྱེ་བོའི་ཚོགས་ཕལ་
བོ་ཆེས་བཀུར་བ་རྒྱལ་པོ་ལྟ་བུར་གྱུར་ཏོ། ། དེ་ཉོན་མོངས་པ་ཐམས་ཅད་ལས་
301



དབེན་པའི་བསམ་གཏན་དང་ལེགས་པར་གསུངས་པ་ཚོལ་བར་བྱེད་པ་ལ་བརྩོན་
པ་ལས། དུས་གཞན་ཞིག་གི་ཚེ་ཁྱིམ་བདག་དེ་རང་གི་ཁང་པ་ན་གནས་པ་ལས་
ནམ་མཁའ་ལས་སྒྲ་ཐོས་པ། །འདི་ནས་ཤར་ཕྱོགས་ན་དེ་བཞིན་གཤེགས་པ་འོད་
ཟེར་དཔག་ ཏུ་མེད་པ་ ཞེས་བྱ་བ་ སེམས་ ཅན་ཐམས་ ཅད་ ཀྱི་ ཐེ་ཚོམ་གཅོད་པ།
ངན་སོང་གི་སྒོ་འགེགས་ཤིང་མཐོ་རིས་ཀྱི་ལམ་དཀར་བ་སྟོན་པ། སེམས་ཅན་
རྣམས་མྱ་ངན་ལས་འདས་པའི་གོ་འཕང་དམ་པ་ལ་རབ་ཏུ་འཇོག་པར་མཛད་པ།
འཁོར་ཉན་ཐོས་དགྲ་བཅོམ་པ་བྱེ་བ་ཕྲག་དུ་མ་དང་བཅས་པ་འཇིག་རྟེན་དུ་བྱུང་ངོ༌
ཞེས་བྱ་བའི་སྒྲ་ཐོས་མ་ཐམ་ཏུ་ཁྱིམ་བདག་དེ་ཡིད་དགའ་བ་དང་བདེ་བ་ཁྱད་པར་
ཅན་ཐོབ་པར་གྱུར་ནས་བླ་གོས་ཕྱོགས་གཅིག་ཏུ་གཟར་ཏེ་པུས་མོ་གཡས་པའི་ལྷ་ང་
ས་ལ་བཙུགས་ནས། བར་སྣང་ལ་ཕྱོགས་ཏེ་ཚིགས་སུ་བཅད་པ་འདི་སྨྲས་པ།
དེ་རིང་བར་སྣང་འདི་དག་ལ། །ཚིག་སྙན་གཏོང་བ་སུ་ཞིག་ལགས། །འདྲེན་པ་དེ་
ནི་གང་ན་བཞུགས། །དོན་དེ་ཁྱོད་ཀྱིས་བདག་ལ་གསུངས། །ཞེས་བརྗོད་ཅིང་ལྷག་
པའི་བསམ་པ་དང་བ་བསྐྱེད་པ་ན་བར་སྣང་ལ་སྒྲ་གྲག་པ། ཤར་ཕྱོགས་ལོགས་ཀྱི་
ཕྱོགས་ཆ་ན། ། གྲོང་ཁྱེར་ལྷུན་པོའི་རྒྱལ་མཚན་དགའ། །ཞེས་བྱར་རྐྱང་གཉིས་གཙོ་
བོ་བཞུགས། །ཐེ་ཚོམ་ཐམས་ཅད་གཅོད་པར་མཛད། །དེས་ཡང་ཐལ་མོ་སྦྱར་ནས་
སྨྲས་པ། དཔག་ཚད་བྱེ་བ་ཇི་སྙེད་ཡོད། །དཔག་ཚད་ཇི་སྙེད་དག་ཏུ་འགྲོ།
དཔག་ཚད་ཇི་སྙེད་སོང་བས་སུ། །དེ་བཞིན་གཤེགས་པ་མཐོང་བར་འགྱུར། །ཞེས་
གསོལ་བ་བཏབ་པ་ན། ཡང་བར་སྣང་དེ་ཉིད་ལས་རྗེས་སུ་བསྟན་པའི་སྒྲ་ཐོས་པ།
དཔག་ཚད་བྱེ་བ་ཕྲག་བཅུ་དང༌། །བརྒྱད་ཅུ་འདས་པའི་ཕ་རོལ་ན། །དེ་ན་རྫོགས་
སངས་རྒྱས་བཞུགས་པས། ། དེར་སོང་ཐེ་ཚོམ་ཡོངས་སུ་ཞུས། ། ཞེས་བྱ་བའི་སྒྲ་
ཐོས་ནས་དེས་རང་གི་འཁོར་གྱི་གཙོ་བོ་རྣམས་ལ་སྨྲས་པ། གྲོང་གི་གཙོ་བོ་དག་
བཞོན་པ་བཟང་པོ་མྱུར་དུ་བྱོས་ལ་མཆོད་པའི་ཡོ་བྱད་ཀྱི་ཁྱད་པར་དང་བཅས་པ་
ཁྱེར་ཅིག་དང༌། འདི་ནས་ཤར་ཕྱོགས་ན་དཔག་ཚད་བྱེ་བ་ཕྲག་བཅུ་དང་སྟོང་
འདས་པ་ན་གྲོང་ཁྱེར་ལྷུན་པོའི་རྒྱལ་མཚན་ཞེས་བྱ་བ་ཞིག་ཡོད་དེ། དེ་ན་དེ་
302



བཞིན་གཤེགས་པ་འོད་ཟེར་དཔག་ཏུ་མེད་པ་ཞེས་བྱ་བ་བཞུགས་སོ་ཞེས་གྲག་
གིས། ། དེ་ལ་ལྟ་བ་དང་བསྙེན་བཀུར་བ་བྱ་བའི་ཕྱིར་འདོང་ངོ༌། ། དེ་ནས་དེ་ཡི་
འཁོར་རྣམས་ཀྱིས། །རབ་ཏུ་དུལ་བའི་ཚུལ་བཟུང་སྟེ། །ཁྱིམ་བདག་བདག་ཉིད་
ཆེན་པོ་དེས། །བསྒོས་པ་བཞིན་དུ་བཞོན་པའི་ཚོགས། །རབ་ཏུ་བཤམས་ནས་ཁྱིམ་
བདག་ལ། །གུས་པའི་ཡིད་ཀྱིས་འདི་སྐད་སྨྲས། ི། ཇོ་བོ་གང་གི་དུས་ལ་བབ་པར་
མཁྱེན་ན་བཞོན་པ་བཟང་པོ་དག་བཤམས་ལགས་སོ། ། དེ་ནས་ཁྱིམ་བདག་དབེན་
པ་འདོད་པ་ཤིང་སཱ་ལ་ཆེན་པོ་ལྟ་བུའི་བཞོན་པ་བཟང་པོ་ལ་ཞོན་ཏེ་དེ་བཞིན་
གཤེགས་པའི་དྲུང་དུ་འགྲོ་བར་འདོད་པའི་ལྷག་པའི་བསམ་པས་རང་གི་གྲོང་ཁྱེར་
ནས་བྱུང་ངོ༌། །དེ་ནས་སྐྱེ་བོ་དགའ་བའི་སྒྲ་འབྱིན་པ། །གུས་པའི་རང་བཞིན་མཆི་
མ་གཡོ་བ་རྣམས། ཁྱིམ་བདག་དེ་ཡི་ལྷག་པའི་བསམ་པ་ཡིས། ། དྲངས་པ་བཞིན་
དུ་ཕྱི་བཞིན་འབྲེང་བར་གྱུར། ། ཟླ་བའི་རྗེས་སུ་ཟླ་འོད་རྣམས། །ཀུན་ཏུ་འགྲོ་བར་
བྱེད་པ་བཞིན། །དེ་ཡི་རྗེས་སུ་སྐྱེ་བོ་རྣམས། །འགྲོ་བ་ཚུལ་དང་མཐུན་པ་སྙམ། །
དེ་དག་སོ་སོའི་མཐུ་ཡིས་ནི། །རབ་ཏུ་བཤམས་པའི་བཞོན་པའི་ཚོགས། ། གླང་
ཆེན་རྡོ་དང་ཤིང་རྟར་བཅས། ། སྤྲིན་གྱི་ཕུང་པོ་འགྲོ་བ་བཞིན། ། སྙིང་རྗེའི་དཔལ་
གྱིས་འཁྱུད་གྱུར་པ། ། དེ་ཡི་རྗེས་སུ་འཇུག་པའི་སེམས། །འདོད་ལྡན་ལང་ཚོར་
བཅས་པ་ཡིས། །དགའ་བཟངས་མཐོང་ནས་རྗེས་འགྲོ་བཞིན། ། དེ་ལྟར་སྐྱེ་བོའི་
ཚོགས་ཆེན་པོ་དེ་དང་ལྷན་ ཅིག་ ཏུ་དེ་བཞིན་གཤེགས་པ་གང་ན་བཞུགས་པའི་
ཕྱོགས་དེར་དོང་བ་ནི་དེའི་ལྷག་པའི་བསམ་པའི་མཐུ་ནི་འདི་ལྟ་བུར་གྱུར་ཏོ། །
གང་ནི་དཔག་ཚད་བྱེ་བ་བརྒྱ་ཕྲག་གི །ལམ་དེར་ཞུགས་ནས་གཞན་དུ་སེམས་པ་
མེད། །དེ་ནི་བཟའ་དང་བཏུང་བ་ཡིད་མི་བྱེད། །འདོད་དང་ཁྲོ་བ་གཏི་མུག་རིང་
དུ་སྤངས། །སྐྱེ་བོ་གཞན་ཡང་དེ་དང་མཐུན་པར་གྱུར། །སངས་རྒྱས་མཐུས་བསྐུལ་
གནས་གཙང་ལྷ་ཡི་བུ། །མཐུ་ཆེན་ལྡན་རྣམས་དེ་ཡི་བློ་རྟོགས་ནས། ། སྟོབས་དང་
མདངས་ཀྱང་ལྷག་པར་བསྲུང་བར་བྱས། །དེ་ནས་གྲོང་ཁྱེར་ལྷུན་པོའི་རྒྱལ་མཚན་
གྱི་ཕྱི་རོལ་གྱི་སྐྱེད་མོས་ཚལ་ཀུན་ནས་མཛེས་པ་ཞེས་བྱ་བ་ལྗོན་པ་རྣམ་པ་སྣ་ཚོགས་
303



ཀྱིས་བསྐོར་བ་རིན་པོ་ཆེ་སྣ་ཚོགས་ཀྱིས་ཉེ་བར་བརྒྱན་པ། པདྨ་དང་ཨུཏྤལ་དང་
ཀུ་མུ་ད་ལ་སོགས་པའི་མེ་ཏོག་གི་ཚོགས་ཐམས་ཅད་ཀུན་ཏུ་གཏོར་ཞིང་མངོན་པར་
བཀྲམ་པ། སྤོས་མཆོག་དང་ཡུལ་དུ་བྱུང་བ་དུ་མ་དག་གི་ངད་ལྡང་བ། དེ་
བཞིན་གཤེགས་པའི་དཔལ་གྱིས་འབར་བའི་སྐྱེད་མོས་ཚལ་དེ་ལྷམ་མེ་བ་རྒྱང་རིང་
པོ་ནས་མཐོང་ངོ༌། ། དེ་མཐོང་ནས་ཀྱང་བཞོན་པ་ལས་བབས་ནས་རྐང་ཐང་གི་
ཚོགས་ཀྱིས་ཡོངས་སུ་བསྐོར་ཏེ་སངས་རྒྱས་ཀྱི་མཐུས་འཆག་ན་དགའ་བའི་བདེ་བ་
རྗེས་ སུ་མྱོང་ཞིང་འགྲོ་བར་གྱུར་ཏོ། ། དེའི་ལྷག་བསམ་རྣམ་པར་དག་པའི་་བསམ་
སྟོབས། །མཁྱེན་ནས་སངས་རྒྱས་མཐུ་ཡིས་བསྐྱོད་པ་ཡིས། །བསེར་བུ་བསིལ་བ་
དག་ཀྱང་བྱུང་བར་གྱུར། ། སྤོས་དང་རབ་ཏུ་ལྡང་བ་ཆར་གྱི་རྒྱུན། ། དལ་བུས་
འབབ་ཅིང་ཕྱོགས་ཀུན་གསལ་བར་སྣང༌། །ལམ་གྱི་སྡུག་བསྔལ་སྣང་བ་མེད་པར་
བྱས། །དེ་ལྟར་དེ་བཞིན་གཤེགས་པའི་བྱིན་རླབས་ཀྱི་མཐུ་བསྟན་པར་མཛད་ཅིང་
ཁྱིམ་བདག་དེའི་ལྷག་པའི་བསམ་པ་བསྐྱེད་པའི་ཕྱིར་བདུད་རྩིའི་འོད་བསིལ་བ་དྲི་
མ་མེད་པ་ལུས་དང་སེམས་རབ་ཏུ་ཚིམ་པར་བྱེད་པ་བཏང་ནས། །དེ་དག་གི་ལུས་
དུབ་པ་མེད་པར་མཛད་ཅིང་ཤིང་ཏ་ལ་གཅིག་ཙམ་གྱི་ནམ་མཁའ་ལ་འཕགས་ཏེ་
འཆག་པའི་རྫུ་འཕྲུལ་མངོན་པར་འདུ་མཛད་དོ། ། དེ་ནས་ཁྱིམ་བདག་དབེན་པ་
འདོད་པ་འཁོར་དང་བཅས་པས་བཅོམ་ལྡན་འདས་མཚན་དང་དཔེ་བྱད་ཀྱིས་རབ་
ཏུ་བརྒྱན་པ་མཛེས་ཤིང་ལྟ་ན་སྡུག་པ། དབང་པོ་ཞི་ཞིང་ཐུགས་ཞི་བ་བར་སྣང་ལ་
འཆག་ཅིང་བཞུགས་པ་མཐོང་ནས། མཆོད་བའི་ཚོགས་ཀྱིས་མཆོད་དེ་ཚིགས་སུ་
བཅད་པས་ཞུ་བ་ཞུས་པ། ཨེ་མའོ། །ཇི་ལྟར་ཐོས་པ་དེ་བཞིན་མཐོང་། །དེ་བས་
ཀྱང་ནི་ལྷག་པར་བཟང༌། །འཇིག་རྟེན་དག་ན་ཁྱོད་དང་ནི། །ཡེ་ཤེས་ཡོན་ཏན་
མཚུངས་མ་མཆིས། །ཞེས་བྱ་བ་ལ་སོགས་པ་བརྗོད་པ་ན། སླར་དེ་བཞིན་་་་
གཤེགས་པས་ཚིགས་སུ་བཅད་དེ་བཀའ་སྩལ་པ། ཁྱིམ་བདག་ཁྱེད་ཀྱིས་ཚིག་སྨྲས་
པ། །ལེགས་སོ་བདེན་པར་གྱུར་པ་ཡིན། །ཇི་ལྟར་འདིར་ནི་ཡུན་རིང་དུ། །དགེ་
བའི་རྩ་བ་ཤིན་ཏུ་བརྟན། །འཇིག་རྟེན་ང་དང་མཚུངས་པ་མེད། །ང་ལས་ལྷག་
304



གྱུར་ག་ལ་ཡོད། །ཁྱིམ་བདག་ཅུང་ཟད་ཡིད་ལ་ནི། །གང་དག་ཞུ་བར་འདོད་པ་
ཞུས། །དེས་པ་ཁྱོད་ཀྱི་འདོད་པ་གང༌། །ང་ཡིས་སེམས་ནི་རངས་པར་བྱ། །ང་ལ་
ཅུང་ཟད་གང་འདྲི་བ། །དེ་རིང་ཐེ་ཚོམ་མེད་པར་བྱ། །དེ་སྐད་ཅེས་བཀའ་སྩལ་པ་
དང༌། ཁྱིམ་བདག་དབེན་པ་འདོད་པས་དེ་བཞིན་གཤེགས་པ་ལ་མཆོད་པའི་
ཁྱད་པར་ཅི་འབྱོར་པ་དག་གིས་མཆོད་དེ། དེ་བཞིན་གཤེགས་པ་ལ་ཚིགས་སུ་
བཅད་པ་དག་གིས་ བསམ་གཏན་གྱི་ཞུ་བ་ཞུས་པ། ཅི་ལྟར་བསམ་གཏན་ལ་
གནས་མཆིས། །བསམ་གཏན་བསམ་གཏན་ཡོན་ཏན་དགའ། ། འདི་ལ་ཡིད་
གཞོལ་ཅི་ལྟར་འགྱུར། །ཞུས་པ་དེ་དག་བདག་ལ་གསུངས། །དགེ་བའི་རྩ་བ་གང་
གིས་ནི། །ཤེས་པ་དེ་ནི་རྟོགས་པར་འགྱུར། ། ལྡང་བ་དང་ནི་ཤེས་པའི་རྒྱུ། ། ཞུས་
པ་དེ་དག་བདག་ལ་གསུངས། །ཞེས་གསོལ་བ་དང་། དེ་བཞིན་གཤེགས་པ་འོད་
ཟེར་དཔག་ཏུ་མེད་པ་དེས་ཚིགས་སུ་བཅད་པ་གཅིག་གིས་བཀའ་སྩལ་པ་མཛད་
པ། །མཚན་མ་མེད་པའི་བསམ་གཏན་ནི། ། ལྡང་བ་ལ་ཡང་ཤིན་ཏུ་ངེས། ། ཤེས་པ་
གང་གིས་བསམ་གཏན་ཏེ། ། སོ་སོ་ཐོབ་ནས་རབ་ཏུ་ཤེས། །ཞེས་བྱ་བའི་ཚིགས་སུ་
བཅད་པ་གཅིག་པོ་འདི་བཀའ་སྩལ་པས། ཁྱིམ་བདག་དབེན་པ་འདོད་པ་ལ་
སོགས་པ་གང་གཱའི་ཀླུང་གི་བྱེ་མ་སྙེད་ཀྱི་སེམས་ཅན་རྣམས་སྐྱེ་བ་མེད་པའི་དོན་རབ་
ཏུ་ཐོབ་པར་གྱུར་ཏོ། ཁྱིམ་བདག་ལྷག་པའི་བསམ་པ་དང་ལྡན་ཞུ་བའི་ཚིག་གིས་
རབ་ཞུས་པ། །འདྲེན་པ་འོད་ཟེར་དཔག་ཏུ་མེད་པས་ཚངས་པའི་དབྱངས་ཀྱི་
གསུང་གཅིག་གིས། ། མ་རིག་མུན་བསལ་ཐེ་ཚོམ་དྲ་བ་བར་ཏུ་བཅད་ནས་ཞི་བའི་
ལམ། ། ཀུན་ ཏུ་ གསལ་མཛད་འགྲོ་བའི་ཚོགས་རྣམས་བསམ་གཏན་ནད་མེད་་་་
མཆོག་ལ་བཀོད། །དེ་ལྟ་བུའི་དོན་འདི་ཅིའི་ཕྱིར་བཤད་ཅེ་ན། སྐྱེས་བུ་དམ་པ་
རྣམས་ཀྱིས་རང་གི་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་
བསམ་གཏན་གྱི་ཕ་རོལ་ཏུ་ཕྱིན་པ་ཚོལ་བར་བྱེད་པ་ན། འགྲོ་བ་གཞན་གྱི་དོན་
ཆེན་པོའང་འགྲུབ་པར་འགྱུར་རོ་ཞེས་བསམ་གཏན་དང་རྗེས་སུ་མཐུན་པའི་མདོ་
སྡེ་དག་ལའང་བརྗོད་པ་དང་། བཅོམ་ལྡན་འདས་འདི་བྱང་ཆུབ་སེམས་པར་
305



གྱུར་པ་ན་བྱ་དཀའ་བ་དུ་མ་དག་གིས་བསམ་གཏན་ཡོངས་སུ་བཙལ་བ་ཡིན་ནོ། །
ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ཁྱིམ་བདག་
དབེན་པ་འདོད་པའི་སྐྱེས་པའི་རབས་ཏེ་བཞི་བཅུ་གཅིག་པའོ། ། ། ། །
1:|:ཀ
ཞེ་གཉིས་པ། རྒྱལ་པོ་སྒྲོན་མ་སྣང་བྱེདཀྱི་སྐྱེས་པའི་རབས། ཁ་
I
བ བ ༈ སྐྱེས་བུ་དམ་པ་རྣམས་ནི་འཁོར་ལོས་བསྒྱུར་བའི་རྒྱལ་སྲིད་ཀྱི་དབང་ཕྱུག་
ཀྱང་བོར་ནས་བསམ་གཏན་གྱི་བདེ་བ་དོན་དུ་གཉེར་བར་བྱེད་ཅིང་བསམ་གཏན་
ཐོབ་ནས་ཀྱང་སེམས་ཅན་གྱི་དོན་རྗེས་སུ་སྤྱོད་པ་ཡིན་ནོ། །དེ་ཡང་འདི་སྐད་ཐོས་
ཏེ། སྔོན་འདས་པའི་བསྐལ་བ་ཚད་མེད་པ་ནི་སངས་རྒྱས་ཀྱི་ཞིང་ཟླ་བ་རྣམ་པར་
སྣང་བ་ཞེས་བྱ་བ་བྱུང་སྟེ། དེའི་ཚེ་འཛམ་བུའི་གླིང་དུ་བདག་ཅག་གི་སྟོན་པ་འདི་
བྱང་ཆུབ་ཀྱི་སྤྱད་པ་སྤྱོད་པ་ན། ། སྟོབས་ཀྱི་འཁོར་ལོས་བསྒྱུར་བའི་རྒྱལ་པོ་སྒྲོན་མ་
སྣང་བྱེད་ཅེས་བྱ་བར་གྱུར་ཏོ་ཞེས་གྲགས་སོ། ། དེ་ནི་རབ་ཏུ་བརྟན་པའི་རང་་
བཞིན་ཅན། ། སྙིང་རྗེའི་བདག་ཉིད་གཞན་ལ་ཕན་པར་བརྩོན། ། གཞན་གྱིས་་
བརྩད་དུ་མེད་པའི་རིགས་ལས་བྱུང་། ། ཤེས་རབ་སྟོབས་ཀྱིས་གཟི་མདངས་ལྷག་
པར་གསལ། །ཉི་མའི་འོད་ཀྱིས་སྐར་མ་ཟིལ་མནན་བཞིན། ། སྐྱེ་བོ་རྣམས་དང་
རྒྱལ་ཕྲན་དྲེགས་པ་རྣམས། །ཟིལ་གྱིས་མནན་ནས་རང་གི་ཆོས་ལམ་དག །རབ་
ཏུ་གསལ་བས་མི་ལུས་ས་སྐྱོང་བ། །དགེ་བའི་ལམ་རྣམས་རབ་ཏུ་སྣང་བྱེད་པས། །
རྒྱལ་པོའི་མིང་ནི་དོན་དང་མཐུན་པར་གྱུར། ། དེ་ལྟ་བུའི་རྒྱལ་པོ་ཆེན་པོ་དེས་
འཛམ་བུའི་གླིང་དེ་སྙིགས་མ་ལྔ་ལ་བབ་ཏུ་ཟིན་ཀྱང་། ' སྐྱེ་བོ་ཕོངས་པ་རྣམས་ནི་
ལོངས་སྤྱོད་ཀྱིས་ཀུན་ཏུ་ཚིམ་པར་བྱས། ཆོས་ཀྱི་ལམ་དང་རྗེས་སུ་མཐུན་པའི་
བཀའ་ཁྲིམས་བཟང་པོས་ངན་པར་སྤྱོད་པ་རྣམས་ནི་ཚར་བཅད། དགེ་སྦྱོང་དང་
བྲམ་ཟེ་ལ་སོགས་པ་དུལ་བའི་ལམ་ལ་གནས་པ་རྣམས་ལ་བསྟོད་ཅིང་བདག་ཉིད་
ལྷག་པའི་བསམ་པ་རྣམ་པར་དག་པས། རྒྱུ་མཚོའི་མཐས་གཏུགས་པའི་ས་ཆེན་
པོ་འདི་ཀུན་ཏུ་བསྐྱངས་པ་ལས་རྫོགས་ལྡན་གྱི་དུས་དང་རྗེས་སུ་མཐུན་པར་གྱུར་
306



ཏོ། །དབང་ཕྱུག་རྣམས་ཀྱི་སྙིང་རྗེའི་སྟོབས། ། རབ་ཏུ་གསལ་བའི་ཡོན་ཏན་ནི། །
མཁས་པའི་ནང་དུ་མཁས་པ་བཞིན། ། གྲགས་པ་གསལ་བར་གྱུར་པ་སྙམ། ། དེ།
ནས་དུས་གཞན་ཞིག་གི་ཚེ་རྒྱལ་པོ་དེ་ཕོ་བྲང་འཁོར་གྱི་སྐྱེད་མོས་ཚལ་བཟང་པོ་ཤིང་
ལྗོན་པ་རྣམ་པ་སྣ་ཚོགས་ཀྱིས་བསྐོར་བ། 1: མེ་ཏོག་གི་རིགས་དུ་མ་སྐྱེས་པ། ཆུ་
གཙང་མས་ཡོངས་སུ་གང་བའི་རྫིང་བུ་བསིལ་བ་ཡོད་པའི་ས་ཕྱོགས་སུ་འཇིག་རྟེན་
པའི་བདེ་བ་ཡོངས་སུ་སྤྱད་པའི་ཕྱིར་ཕོ་བྲང་ནས་བྱུང་སྟེ་སོང་བ་དང་། ཕྱི་རོལ་
ཏུ་མི་ཞིག་བཅིང་བ་དམ་པོས་བཅིངས་ཏེ་ཉམ་ཐག་པ་བཞིན་དུ་འདུག་པ་མཐོང་
ནས་བློན་པོ་རྣམས་ལ་སྨྲས་པ། ཀྱེ་མི་འདིས་ཅི་ཞིག་བྱས། = བློན་པོ་རྣམས་ཀྱིས་
གསོལ་བ། » ལྷ་མི་འདིས་ནི་ལྷ་ལ་ནོངས་པ་བགྱིས་ཏེ། དགུང་ལོ་གཅིག་ལ་མི་
འདི་ཡི་འབྲུ་དང་ལོ་ཐོག་ཅི་འཁྲུངས་པར་གྱུར་པ་དེ་དག་ལས། དྲུག་ཆ་གཅིག་
ལྷའི་ཞལ་སྔར་འབུལ་བ་ལགས་ན། ཅི་ལྟར་གྲོང་དང་གྲོང་ཁྱེར་དང༌། ལྗོངས་
ཀྱི་མི་དང༌། རི་བྲག་ན་གནས་པ་རྣམས་ཀྱིས་འབུལ་བ་བགྱིད་པ་ལྟར་མི་འདི་
འབུལ་བར་མི་བགྱིད་ལགས་སོ། ། རྒྱལ་པོས་དེ་དག་ལ་སྨྲས་པ། མི་འདི་ཐོང་ལ་
སུ་ལའང་མཐུས་ནོར་དང་འབྲུ་དག་མ་སྡུད་ཅིག དེ་དག་གིས་སྨྲས་པ། ལྷ་
སེམས་ཅན་རྣམས་ཤིན་ཏུ་དད་པའི་དབང་གིས་འབུལ་བ་ནི་ཉུང་སྟེ། འདི་ལྟར་
མ་བགྱིས་ནའང་གདུགས་གཅིག་བཞིན་དུ་ལྷའི་ཞལ་ཟས་ལ་སོགས་པ་ཡོངས་སུ་
སྤྱད་པའི་ལོངས་སྤྱོད་དང༌། བཙུན་མོའི་འཁོར་དང་། སྲས་དང་། ཉེ་བར་
འཁོར་བ་རྣམས་ཀྱིས་ཡོངས་སུ་སྤྱད་པའི་དངོས་པོ་གང་ལགས་པ་རྣམས་སེམས་
རབ་ཏུ་དད་པས་འབུལ་བར་མི་བགྱིད་ལགས་སོ། །རྒྱལ་པོ་དེས་དེ་སྐད་དུ་སྨྲས་པ་
ཐོས་ནས་འདི་སྙམ་དུ་སེམས་སོ། །ཀྱེ་མ་འཛམ་གླིང་སྐྱེ་བོ་རྣམས། །བདག་གིས་
སྐྱང་བར་བྱེད་འདོད་ཀྱང༌། །རང་གི་ཉེས་པའི་ཚོགས་རྣམས་ནི། །ཀུན་ཏུ་འཁྲུག་
པ་ཉིད་དུ་གྱུར། །ཨེ་མའོ་འདུ་བྱེད་ཐམས་ཅད་མི་རྟག་སྟེ། །སྙིང་པོ་མེད་པ་འདིར་
ནི་མ་རྟོགས་པ། །བྱིས་པ་རྣམས་ནི་འཁྲུལ་བའི་དབང་དུ་གྱུར། ། རྨི་ལམ་ལྟ་བུའི་
བདེ་ལ་རྗེས་ཆགས་པས། །སྐྱེ་རྒ་ན་འཆིའི་རྦ་རླབས་རབ་འཁྲུགས་པས། །འཁོར།
307



བའི་རྒྱ་མཚོ་ཐུག་མེད་གཏིང་དུ་བྱིང༌། ། ལེགས་པར་སྤྱོད་པའི་དལ་འབྱོར་གྲུ་ཆེན་
ཡང་། །གཏི་མུག་ཆུ་སྲིན་འདོད་པའི་ལྟོ་བ་ཅན། །ཚོང་བའི་དབུགས་ཀྱིས་རབ་ཏུ་
དྲངས་བྱས་ནས། །ངན་འགྲོའི་ཁར་སོང་རབ་ཏུ་རླག་པར་བྱེད། །འདོད་ལ་ཞེན་
ཅིང་སྲིད་པས་རབ་དཀྲིས་པ། ། དམ་པ་རྣམས་ཀྱི་སྤྱོད་པ་མ་ཡིན་ནོ། ། དེས་ན་
བདག་ནི་རྒྱལ་སྲིད་རབ་སྤངས་ཏེ། ། མྱུར་བའི་དུག་འདྲ་འདོད་པ་ཡོངས་སྤངས་
ནས། །བསམ་གཏན་ཏིང་འཛིན་བདེ་བ་བསྒྲུབ་པའི་ཕྱིར། ། རབ་ཏུ་བྱུང་ནས་
ནགས་ཁྲོད་གནས་པར་བྱ། །བདག་ཉིད་ཆེན་པོ་དེས་དེ་ལྟར་བློ་ལ་ངེས་པར་བྱས་
ནས་འཁོར་ལོས་བསྒྱུར་བའི་རྒྱལ་སྲིད་ཀྱི་དབང་ཕྱུག་མཆིལ་མའི་ཐལ་བ་བཞིན་དུ་
ཡོངས་སུ་སྤངས་ཏེ། རང་གི་བུ་ལྔ་བརྒྱ་ཡོད་པ་ལ་འཛམ་བུའི་གླིང་ཆ་ལྔ་བརྒྱར་
བགོས་ནས་བྱིན་ཏེ་བླ་ན་མེད་པའི་བྱང་ཆུབ་ཡང་དག་པར་འཛིན་དུ་བཅུག་ཅིང་
བདག་གི་བཙུན་མོའི་འཁོར་དང་སྐྱེ་བོའི་ཚོགས་མྱ་ངན་གྱི་མཆི་མས་གདོང་ཁེབས་
པར་གྱུར་པ་རྣམས་ཚིག་སྙན་པས་ཡོངས་སུ་བཟློག་ནས་བདག་ཉིད་རབ་ཏུ་བྱུང་
བར་གྱུར་ཏོ། །དེ་ཡང་དམ་པ་དང་དམ་པ་མ་ཡིན་པའི་ཁྱད་པར་ནི་འདི་ལྟ་བུ་ཡིན་
ཏེ། འཛམ་གླིང་དཔལ་གྱིས་རབ་ཏུ་འབྱོར་ཅིང་འབྱོར་པའི་མཆོག་གྱུར་ལྷ་དབང་
དཔལ་ལའང་འགྲན་དུ་རུང་བ་དང༌། ། ནོར་དབྱིག་རིན་ཆེན་རྟ་དང་ ཤིང་རྟ་བ་
ལང་མཆོག་དང་རིན་ཆེ་ཁྲི་མཆོག་རབ་ཏུ་བཀྲ་བ་རྣམས། །འཇམ་པའི་གོས་དང་ལྷ་
མོ་ལྟ་བུར་རབ་ཏུ་མཛེས་པ་མཛེས་པའི་རིན་ཆེན་དོ་ཤལ་སིལ་སིལ་བཅས། །དགའ་
བའི་ཁྱད་པར་ལྡན་པ་དེ་དག་ཐོས་པར་གྱུར་ནའང་སྲིད་པར་ལྡན་རྣམས་རབ་ཏུ་
འཆིང་བར་འགྱུར། །དམ་པ་རྣམས་ནི་འདོད་པའི་དབང་ཕྱུག་ཐོབ་པར་གྱུར་ཀྱང་
ཕྱག་དར་ཁྲོད་དང་མི་གཙང་ཕུང་པོ་ལྟར། །འདོད་པར་བྱེད་ཅིང་སྒྱུ་མའི་གཟུགས་
ཅན་སླུ་བར་བྱེད་པ་ཉིད་དུ་ཤེས་ཤིང་ངེས་པར་འབྱུང་བ་མཚར། །དེ་ནས་བདག་
ཉིད་ཆེན་པོ་དེ་འཛམ་བུའི་གླིང་ལས་ལྷོ་ཕྱོགས་ཀྱི་ཆ་ནོར་བུ་ལེན་པའི་སྒོ་དང་ཉེ་བ།
རིན་པོ་ཆེ་ཨནྡ་རྙིལ་བདལ་བ་ལྟ་བུའི་རྒྱ་མཚོ་རླུང་བསེར་བུས་བསྐྱོད་པའི་རླབས་
ཀུན་ཏུ་འབྱུང་བའི་འགྲམ་ཅུང་ཟད་མངོན་པར་མཐོ་བའི་རིའི་ངོས། ཤིང་གི་
308



རིགས་དུ་མ་སྐྱེས་པ་རྣམས་ནི་ཆེད་དུ་བཀོད་པ་ལྟ་བུ། རྩི་འཇམ་པོ་དག་གིས་སའི་
ཕྱོགས་ཀུན་ཏུ་ཁེབས་པ། པདྨ་དང་། ཀུ་མུ་ད་དང༌། ཨུཏྤལ་ལ་སོགས་པའི་
མེ་ ཏོག་ གི་ ཚོགས་ ནི་ མེ་ ཏོག་ ཕྲེང་ རྒྱུད་ མཁན་ མཁས་ པས་ བཀོད་ པ་ བཞིན།
ནགས་ ཚལ་ ན་ གནས་པའི་བྱའི་ཚོགས་སྒྲ་སྙན་ པ་ འབྱིན་ པ་ དག་ གིས་ གང་ བ།
དཀའ་ཐུབ་ཅན་རྣམས་ཀྱི་གནས་སུ་རུང་བ་ཞིག་ཏུ་གནས་པར་གྱུར་ཏོ། །དེ་ནི་བྱ་
བ་དུ་མས་རྣམ་གཙེས་པའི། །དུག་དང་མཚུངས་པའི་རྒྱལ་སྲིད་དེ་སྤངས་ནས། །
དཀའ་ཐུབ་ནགས་ཚལ་ཞི་བ་རབ་བརྒྱན་ཏེ། །བསམ་གཏན་སྒྲུབ་པ་ཚུལ་དང་
མཐུན་པ་སྙམ། །དཀའ་ཐུབ་ནགས་ཚལ་མཛེས་པ་ཏེ། །ཆེད་དུ་བཀོད་དེ་བསྐྱེད་
པ་བཞིན། །གཙང་ཞིང་མཛེས་པའི་སྨན་ལྗོངས་ལ། ། མེ་ཏོག་སིལ་མ་བཀོད་པ་
བཞིན། །ལྟེང་ཀ་མཛེས་པའི་མེ་ལོང་དག །པདྨའི་བཞིན་གྱིས་རབ་བརྒྱན་པ། །
སྒེག་པའི་དབང་གིས་དགོད་པ་འདྲ། །ཀུ་མུ་ད་རྣམས་འབར་བ་བཞིན། །བུང་བ་
མྱོས་ པའི་སྒྲ་འབྱིན་པ། ། དུས་ཀྱི་རླུང་གིས་ཕྱེ་བ་ཡི། །གེ་སེར་དག་ལ་རྩེ་བ་་་
བཞིན། །རང་བཞིན་འཕྲོ་བའི་དྲི་བསུང་དག །རྣམ་པར་འཕྲོ་བའི་ངད་ལྡང་
བ། ། ཙན་དན་འཕྲོག་པར་བྱེད་ པའི་དྲི། ། ཡིད་ནི་འཕྲོག་པར་བྱེད་ པ་ བཞིན།
སྦྲང་རྩིས་མྱོས་པའི་བུང་བ་རྣམས། ། རང་གིས་ ཟློས་གར་བྱེད་པ་ལ། ། ལྡུམ་བུ་
གསར་བ་གཞོན་ནུ་དག །བལྟ་བའི་ཕྱིར་ནི་ལྷགས་པ་འདྲ། །འབྲས་བུའི་ཚོགས་
རྣམས་མང་བོ་དག །ཆེད་དུ་སྦྱར་བའི་ཟས་མཆོག་བཞིན། ། རླུང་གིས་བསྐྱོད་
པའི་ཡལ་ག་ཡིས། །ཆེད་དུ་བཏུང་སྟེ་འབུལ་བ་འདྲ། ། མཛེས་པའི་བྱ་ཚོགས་སྐད་
འབྱིན་པ། ། ལྷ་ཡི་སིལ་སྙན་བརྡུངས་པ་བཞིན། ། དུས་ཀྱི་དབང་གིས་བསྒྱུར་བ་
ཡིས། ། ནགས་ཚལ་ལོ་འདབ་གསར་པ་དག །རྐྱེན་གྱིས་ཅུང་ཟད་ཁ་ཕྱེ་བ། །
དགའ་བས་སེག་ཀྱང་བྱེད་པ་འདྲ། ། དེ་ལྟར་ནགས་ཚལ་ཞི་བ་ཡིས། ། དགའ་བ་
མཁྱེན་པར་གྱུར་པ་དེས། །བསམ་གཏན་ཡོན་ཏན་སྤེལ་བའི་ཕྱིར། ། རྒྱལ་སྲིད་
སྤངས་པར་གྱུར་པ་སྙམ། ། དེ་ལྟར་བྱང་ཆུབ་སེམས་དཔའ་ཆེན་པོ་དེ་ཨུ་དུམ་པ་
རའི་ཤིང་དྲུང་དུ་ཤིང་ལོའི་ཁང་བུ་དུས་ཐམས་ཅད་དུ་བདེ་བར་གྱུར་པ་ན་འདུག་
309



ཅིང་ཁ་ན་མ་ཐོ་བ་མེད་པའི་འབྲས་བུ་དང་། རྩ་བ་དང་ལོ་མ་དག་ཟ་ཞིང་བསམ་
གཏན་བཞི་དང་ཚངས་པའི་གནས་པ་བཞི་སྒོམ་པ་ལས་མཐར་གྱིས་མངོན་པར་
ཤེས་པའང་ཐོབ་པར་གྱུར་ཏོ། །དེ་ལྟར་རབ་ཏུ་དབེན་ལ་གཞོལ་བྱས་ཤིང༌། །རྣམ་
རྟོག་གཡེང་བའི་དགྲ་ལས་རབ་བྱོལ་ཏེ། ། རྩེ་གཅིག་སེམས་ཀྱི་བསམ་གཏན་སྒོམ་
བྱེད་ན། ། མངོན་ཤེས་ལྔ་ལྡན་རིང་པོར་མི་ཐོགས་སོ། ། དེ་ལྟར་བྱང་ཆུབ་སེམས་
དཔའ་དཀའ་ཐུབ་སྤྱོད་ཅིང་གནས་པ་ལས། དུས་གཞན་ཞིག་གི་ཚེ་དེད་དཔོན་
ཟླ་བ་ལ་སོགས་པ་ཚོང་པ་ལྔ་བརྒྱས་རྒྱ་མཚོ་ལས་རིན་པོ་ཆེའི་ཚོགས་དུ་མ་དང་ཡིད་
བཞིན་གྱི་ནོར་བུ་ཁྱེར་ཏེ་འོངས་པ་ལས། ། དེའི་དབང་གིས་ཀླུ་རྣམས་ཀྱང་འཁྲོས་
སྲིན་པོ་གདུག་པ་ཅན་མ་རུངས་པ་དག་ཀྱང་དེ་དག་ལ་གླགས་ལྟ་བར་གྱུར་ཏེ། དེ་
ལྟར་གྱུར་པའི་དབང་གིས་རྒྱ་མཚོའི་འགྲམ་དེར་ཞག་བདུན་གྱི་བར་དུ་རླུང་དམར་
ཆེན་པོས་ཀུན་ཏུ་བསྐྱོད་པའི་ཆར་དྲག་པོ་དང་། འབྲུག་གི་སྐད་ཆེན་པོ་འཇིགས་
འཇིགས་ལྟར་སྒྲོགས་པ་ གློག་འགྱུ་བ་མཚོན་ཆ་འདེབས་པ་ལྟ་བུ་སྙིང་ལ་སྐྲག་པ་
བསྐྱེད་པ་བྱུང་སྟེ། ཕྱོགས་གང་དུ་འགྲོ་བའི་ལམ་ཡང་སྟོར་ལ་ཉིན་མཚན་གྱི་བྱེ་
བྲོག་མེད་པར་གྱུར་ནས་ཚོང་པ་དེ་དག་མྱ་ངན་གྱིས་ནོན་ཅིང་། སྨྲེ་སྔགས་དུ་མ་
འདོན་པར་གྱུར་ཏེ། # ཁ་ཅིག་རང་གི་ལྷ་ལ་གསོལ་བ་འདེབས། །གཞན་དག་ཀུ་
ལང་ཆུ་ལྷ་ཚངས་ པ་ དང༌། ། ལུས་ངན་ གྲགས་དང་ལྡན་པ་འབོད་པར་བྱེད། །
གཞན་དག་ཕ་མ་སྡུག་པའི་བུ་རྣམས་འབོད། །ཀྱི་ཧུད་འཕོངས་པའི་དབང་གྱུར་
པས། །འདི་ལྟ་བུར་ནི་ཉམ་ཉེས་གྱུར། ། སྡུག་པ་རྣམས་དང་རབ་ཏུ་བྲལ། །བདག་
ཅག་མ་རུངས་གྱུར་གྱིས་མེད། །ཅེས་བྱ་བ་ལ་སོགས་པའི་སྨྲེ་སྔགས་དུ་མ་འདོན་པ་
བྱང་ཆུབ་སེམས་པས་མངོན་པར་ཤེས་པའི་མཐུས་མཐོང་སྟེ། དེ་དག་ལ་སྙིང་རྗེ་
ཆེན་པོ་སྐྱེས་ནས་ཚོང་པ་དེ་དག་ག་ལ་བ་དེར་སོང་སྟེ། མ་འཇིགས་ཤིག་ངས་ཁྱེད་
རྣམས་ཀྱི་ལམ་བསྟན་པར་བྱའོ། །ཞེས་དབུགས་ཕྱུང་ནས་རང་གི་ལག་པ་ཏིལ་མར་
གྱིས་བྱུགས་པའི་རས་ཀྱིས་དཀྲིས་ཏེ་མེ་སྦར་ནས་སྨོན་ལམ་འདི་སྐད་ཅེས་བཏབ་
བོ། །བདག་ནི་གཞན་ལ་ཕན་ཕྱིར་མི་ལོ་ཉི་ཤུ་རྩ་དྲུག་ཏུ། །རྒྱལ་སྲིད་རབ་སྤངས་
310



དབེན་པའི་གནས་སུ་རྩེ་གཅིག་བསམ་གཏན་བྱས། དགོན་པའི་སྤྱོད་པས་ཀླུ་དང༌
གནོད་སྦྱིན་ཁྲག་ཁྲིག་རབ་ཏུ་བཏུལ། ། བདེན་པ་དེ་ ཡིས་ ཚོང་པ་ཁྱེད་རྣམས་ལས་
འཇིགས་མེད་ལམ་མཐོང་ཤོག །དེ་སྐད་བརྗོད་པའི་མཐུ་ཡིས་ནི། །ཚོང་པ་དེ་
དག་དབུགས་ཕྱིན་ཏེ། །དེ་ཡི་ལག་པའི་སྒྲོན་མེ་ཡང༌། །ཏིལ་མར་བཅས་པའི་སྒྲོན་
ཤིང་བཞིན། ། ཞག་བདུན་བར་དུ་འབར་གྱུར་པས། ། རབ་ཏུ་གསལ་ཞིང་མུན་པ་
དག །སེལ་བྱེད་ཉི་མའི་དཀྱིལ་འཁོར་བཞིན། ། འདི་ནི་དྲང་སྲོང་མཆོག་ གི་
མཐུ། །དེ་ནས་ཚོང་པ་དེ་དག་དགའ་གྱུར་ཏེ། །དྲང་སྲོང་དེ་ལ་གུས་པས་མཆོད་པ་
བྱས། །དེ་དག་འཛམ་བུའི་གླིང་དུ་བདེར་ཕྱིན་ནས། །ལོངས་སྤྱོད་དཔལ་གྱི་དགའ་
སྟོན་རྒྱས་པར་གྱུར། ། དྲང་སྲོང་དེ་ལ་སྐྱེས་འབུལ་ཇི་བཞིན་དུ། ། དེ་དག་ཆོས་ཀྱི་
ལམ་ལ་བརྟེན་པར་གྱུར། ། དེ་ལྟ་བས་ན་སྐྱེས་བུ་དམ་པ་རྣམས་ནི་འཁོར་ལོས་་
བསྒྱུར་བའི་རྒྱལ་སྲིད་ཀྱི་དཔལ་ཡང་སྤངས་ཏེ་དབེན་པ་ལ་བརྩོན་པར་བྱེད་དོ། །
དེས་ན་དམ་པའི་རྗེས་སུ་སློབ་པ་རྣམས་ནི་སྙིང་པོ་མེད་པའི་ལོངས་སྤྱོད་ལ་ཆོགས་
པོར་མི་བྱའོ་ཞེས་བསམ་གཏན་གྱི་ཕན་ཡོན་བསྔོགས་པ་ལའང་བརྗོད་པར་བྱའོ། །
རྒྱལ་པོ་སྒྲོན་མ་སྣང་བྱེད་ཀྱི་སྐྱེས་པའི་རབས་ཏེ་བཞི་བཅུ་གཉིས་པའོ། །།།ཚོ
ཞེ་གསུམ་པ། བྱང་ཆུབ་སེམས་དཔའ་རི་བོང་ །
1:|: : |:ཀྱི་
༧ :: དབན་པ་ལ་དགའ་བའི་སྐྱེས་པའི་རབས། ༡ :|:འདུ་བ་དག །
11:221༈ སྐྱེས་བུ་དམ་པ་རྣམས་ནི་དུད་འགྲོར་གྱུར་ཀྱང་གཞན་དག་ཅི་ནུས་ཀྱིས་
བསམ་གཏན་ལ་སྦྱོར་བར་བྱེད་ན་མིར་གྱུར་པ་ལྟ་སུ་ཤིག་བརྩོན་པར་མི་བྱེད། ། དེ་
ཡང་འདི་སྐད་ཐོས་ཏེ། བཅོམ་ལྡན་འདས་འདི་བྱང་ཆུབ་སེམས་དཔའི་སྤྱད་པ་
སྤྱོད་པ་ན། རེ་ཞིག་ཅིག་དགོན་པའི་གནས་རབ་ཏུ་དབེན་པའི་སྨན་ལྗོངས་ཤིང་
གེལ་བ་དག་གིས་མཛེས་པར་བྱས་པ་ཕྱོགས་རྣམས་རབ་ཏུ་གསལ་བའི་སྒང་རྒྱུད་ནི་
ཆེད་དུ་བྱས་པ་བཞིན། ། ནགས་ཚལ་གྱི་ཚོགས་ནི་ཐ་དད་པའི་ཚུལ་དུ་བཀོད་པ་
བཞིན། རྩྭ་སྔོན་པོ་དང་བཅས་པའི་སྤང་ལྗོངས་རྣམས་ནི་དར་ལའམ་བེའུ་རིས་
311



སྔོན་པོ་ཆེད་དུ་བརྐྱང་བ་ལྟ་བུ། ཙམ་པ་ཀ་དང་སྣ་མ་ལ་སོགས་པའི་མེ་ཏོག་སྣ་
ཚོགས་པ་རྣམས་རབ་ཏུ་སྐྱེས་པ། ཕྱོགས་ཐམས་ཅད་ན་དངུལ་ཆུ་ལྟར་དཀར་
ཞིང་གཙང་ལ་དྲི་མ་མེད་པའི་ལྟེང་ཀ་དང་ཆུ་མིག་གིས་རབ་ཏུ་བརྒྱན་པ། རི་
དྭགས་ཀྱི་རིགས་དུ་མ་རྒྱུ་བོ། དཀའ་ཐུབ་ཅན་རྣམས་ཀྱི་གནས་སུ་གྱུར་པ་ཞིག་ན།
བྱང་ཆུབ་སེམས་དཔའ་འདི་རི་བོང་ཞིག་ཏུ་གྱུར་ཏོ་ཞེས་གྲགས་སོ། ། དེ་ནི་དྲི་མ་
མེད་པའི་ལུས། ། ཟླ་བའི་དུམ་བུ་ཤར་པ་བཞིན། ། དེ་ཡི་རྒྱུད་ནི་ཞི་བ་ཡིས། །བརྩེ་
བའི་བསིལ་ཟེར་འཕྲོ་བ་སྙམ། །དབྱིག་པ་རིལ་བ་སྤྱི་བླུགས་དག །མི་འཛིན་གྱུར་
ཀྱང་ཤིང་ཤུན་དང་། །ཀུ་ཤའི་སྟན་ལ་ལེགས་འདུག་པ། །འབྲས་བུའི་ཟས་ཟ་དྲང་
སྲོང་བཞིན། །དཀའ་ཐུབ་ངུར་སྨྲིག་མ་གྱོན་ཡང་། །རབ་ཏུ་དཀར་ཞིང་མཛེས་པ་
དེ། ། མངོན་པར་དགའ་བའི་སེམས་དཔའ་བཞིན། ། རི་བོང་གཟུགས་ཀྱི་ཚུལ་་
འཛིན་པ། །རེ་ཞིག་བཅོས་པར་གྱུར་པ་འདྲ། ། དེ་ལྟར་ནགས་ཚལ་དམ་པ་དེ་
བརྒྱན་པར་གྱུར་ཏོ། །དེ་དང་ཉེ་བའི་ཤིང་ལྗོན་པ་ཞིག་གི་དྲུང་ན་བྲམ་ཟེ་བ་ར་དྷ་ཛ་
དང་རུས་གཅིག་པ་ཞེས་བྱ་བ་ཞིག་ཀྱང་བསམ་གཏན་བྱེད་ཅིང་གནས་པར་གྱུར་
ཏོ། །དེ་ནས་དུས་གཞན་ཞིག་གི་ཚེ་དུས་མ་ཡིན་པའི་ཆར་གྱི་རྒྱུན་ཆེན་པོ་བྱུང་བར་
གྱུར་ཏེ། ཞག་བདུན་དུ་ཤིང་ཐོག་དང་འབྲས་བུ་ལ་སོགས་པའང་ལེན་པ་མེད་
པར་གྱུར་ཏེ། ། དེ་བསམ་གཏན་བྱེད་ཅིང་འདུག་གོ །དེའི་དྲུང་དུ་བྱང་ཆུབ་
སེམས་དཔའ་རི་བོང་དེ་འོངས་ཏེ་རྐང་པ་ལ་གཏུགས་ཤིང་ལྕེས་ལྡགས་ནས་གུས་
པར་བྱས་སོ། ། བྲམ་ཟེ་དེས་ཀྱང་རྣམ་པར་དག་པའི་ལུས་སྤྲུལ་པ་ལྟ་བུ་དེ་ལ་ཡ་
མཚན་དུ་འཛིན་ཅིང་དྲང་སྲོང་གི་ལག་པོ་པདྨའི་མཆོག་ལྟ་བུ་དེས་རི་བོང་དེ་ལ་
བྱུགས་ཏེ་བྱམས་པའི་ཡིད་ཀྱིས་ཚིགས་སུ་བཅད་པ་སྨྲས་པ། །རི་བོང་ཚལ་ཤིང་ནང་
ན་གནས་པ་ལེགས། །ཆོས་དང་ལྡན་ཞིང་ཆོས་དགའ་བླ་མ་བསྟེན། ། གང་གི་སྲིད་
པས་ཚལ་ཤིང་འདི་རུ་གནས། །བདག་གིས་དྲིས་པ་འདི་ནི་ལེགས་པར་སྨྲོས། །ང་
དང་ལྷན་ཅིག་འདུག་པ་མི་འཇིགས་སམ། ། གཞན་ཡང་བཀྲེས་དང་སྐོམ་པ་མེད་
དམ་ཅི། །རྩྭ་འཇམ་དག་ལ་ཟ་བར་མི་བྱེད་དམ། ཁྱོད་ནི་རྒྱུ་མཚན་གང་གིས་
312



ཚལ་འདིར་གནས། ། དེ་སྐད་སྨྲས་པ་དང༌། རི་བོང་དེས་ཞེ་ས་བསྐྱེད་དེ་ཚིག་
དང་དོན་རབ་ཏུ་གསལ་བར་མིའི་སྐད་དུ་སྨྲས་པ། ནགས་ཁྲོད་འདི་ན་ཆོས་སྤྱོད་
ཁྱོད་ལྟ་ཞིང༌། །བཏུང་བ་དང་ནི་དེ་བཞིན་རྩྭ་མི་འཚལ། ། དྲང་སྲོང་མཆོག་དང་
ལྷན་ ཅིག་ དགའ་བར་བགྱི། ། ཆོས་ལྡན་མཐོང་ནས་ཚུལ་ ཁྲིམས་ བརྟུལ་ཞུགས་
སྤྱོད། །འཇིག་རྟེན་བདེ་སྟེར་དགའ་མགུར་ཐོབ་པར་བགྱི། ། བྲམ་ཟེས་སྨྲས་པ།
ཁྱོད་ནི་གང་གི་ལས་ཀྱིས་མི་ཡུལ་དུ། ། རྒྱུ་མཚན་ཅི་ཡིས་དུད་འགྲོའི་སྐྱེ་གནས་
སོང་། །གང་ཞིག་ཐོས་ནས་མགུ་བར་གྱུར་པ་དག །དེ་ནི་བརྟགས་པའི་ཚིག་གིས་
ང་ལ་སྨོས། །རི་བོང་གིས་སྨྲས་པ། སྔོན་གྱི་སྲིད་པར་ཆོས་འཆད་ཉན་པ་དག།
ཡོད་པའི་གནས་སུ་ཞུགས་ནས་བདག་གིས་ནི། །ཆོས་སྨྲ་དེ་དག་གཙེས་པའི་ལས་ཀྱི་
མཐུས། །དེས་ནི་དུད་འགྲོའི་འགྲོ་བར་བདག་སོང་ངོ༌། །དེ་ལྟར་སྐྱེས་བུ་དམ་པ་རི་
བོང་དེ་དང་བྲམ་ཟེ་གཉིས་ཆོས་དང་ལྡན་པའི་གཏམ་གྱིས་ཡང་དག་པར་དགའ་
བར་བྱས་ནས། །བྲམ་ཟེའི་དྲང་སྲོང་དཀའ་ཐུབ་ཀྱི་ནགས་ཚལ་དེ་ནས་འཚོ་བའི་
ཕྱིར་གྲོང་ཁྱེར་དུ་འགྲོ་བར་ཆས་ཏེ། རི་བོང་དེ་ལ་སྨྲས་པ། རིང་ཞིག་བདག་ནི་
འདིར་འདུག་ད་ནི་འགྲོ །དེ་ལ་ཁྱོད་ནི་ཅུང་ཟད་བཟོད་པར་མཛོད། ཁྱོད་
ཀྱང་ཆུ་གཙང་འཐུང་ཞིང་རྩྭ་ཟོ་ལ། །སྤྱོད་པ་དུས་ལས་འདའ་བར་ཡོད་མ་བྱེད། །
དེ་སྐད་སྨྲས་ནས། བྲམ་ཟེ་དེ་འགྲོ་བར་ཆས་པ་དང་། རི་བོང་དེས་གསོལ་བ་
བཏབ་པ། བདག་ནི་ཆུ་དག་དོན་དུ་གཉེར་མ་ཡིན། །རྩྭ་ཡང་མི་འདོད་བཤད་
པའང་མི་འདོད་ཀྱི། །བདག་ལ་གཟིགས་ཤིང་གཞན་དུ་མ་བཞུད་པར། །བྲམ་ཟེ་
ཚལ་འདིའི་ནང་ན་བཞུགས་པར་མཛོད། །བྲམ་ཟེས་སྨྲས་པ། ཁྱོད་ཀྱིས་གནས་
པར་གསོལ་མོད་ཀྱང༌། །བཟའ་བའི་དངོས་མ་ཅུང་ཟད་མེད། །དེ་བཞིན་བཏུང་
བའང་ཡོད་མིན་ན། ། བྲམ་ཟེ་ཚལ་འདིར་ག་ལ་ཟུག །དེ་སྐད་ཅེས་སྨྲས་པ་རི་
བོང་དེས་ཐོས་ནས་འདི་སྙམ་དུ་བསམས་སོ། ། ཨེ་མའོ་བདག་ལྟ་བུ་སྐལ་བ་ཆུང་
བར་གྱུར་པས་དྲང་སྲོང་འདི་ལ་འཚོ་བའི་ཡོ་བྱད་ཅུང་ཟད་ཀྱང་དབུལ་ དུ་མེད་
དོ། །ད་བདག་གིས་དྲང་སྲོང་འདི་ཅི་ནས་ཞག་འགའ་ཙམ་བསམ་གཏན་སྒོམ་ཞིང་
313



འདུག་པའི་འཚོ་བའི་ཡོ་བྱད་གང་ནས་བཙལ་བར་བྱ། བདག་གིས་རྙེད་པའི་མྱུ་
གུ་དང༌། །རྩ་བ་འབྲས་བུ་ཁ་བོ་ནི། ། མགྲོན་ལ་སྦྱིན་དུ་མི་རུང་ན། །བདག་ལྟ་
གསོན་ཡང་ཅི་ཞིག་རུང་། །ཡང་བསམས་པ། བདག་གི་ལུས་འདི་ནི་བཟར་རུང་
བ་ཞིག་སྟེ། ད་བདག་གིས་ཅི་ནས་སྙིང་པོ་མེད་པའི་ལུས་འདི་ལ་སྙིང་པོ་བླང་བའི་
ཕྱིར་དྲང་སྲོང་འདི་ལ་འབུལ་བར་བྱའོ། །སྙམ་ནས་དེ་ལ་གུས་པ་དང་བཅས་པས་
སྨྲས་པ། །དྲང་སྲོང་བདག་གིས་ཇི་ལྟར་བསྲུང་བའི་ཟས། ། འབྲས་དང་ཏིལ་ལ་
སོགས་པའང་ཡོད་མེད་ཅིང༌། ། དེ་བཞིན་བཏུང་བ་མལ་ཆའང་ཡོད་མེད་ལ། །
བགོ་བ་དག་ཀྱང་ཡོད་པ་མ་ཡིན་པས། ། དྲང་སྲོང་ལ་ནི་བདག་ཉིད་འབུལ་བར་
བགྱི། །རབ་ཏུ་དགྱེས་པས་བདག་གི་ལུས་སྣོམས་ལ། ། མཐོང་བའི་ཆོས་ལ་དགའ་
བ་རྙེད་དཀའ་བའི། །དོན་གྱིས་དེ་རིང་ཚལ་འདིར་བཞུགས་པར་མཛོད། །དེ་སྐད་
སྨྲས་པ་ཐོས་ནས། དྲང་སྲོང་དེ་ཡིད་ལ་ཡ་མཚན་ཆེ་བར་གྱུར་ཏེ། ཨེ་མའོ་འདི་
ནི་བདེན་ནམ་བརྫུན། རི་ཞིག་བརྟག་པར་བྱའོ་སྙམ་ནས་དེ་ལ་སྨྲས་པ། ངེད་
ཅག་ ལྟ་བུ་སྲོག་གཅོད་ཡོང་མི་བྱེད། ཁྱོད་ལ་འཚེ་བ་ སྟོན་པ་ག་ལ་ཞིག །
ཁྱེད་རང་ཉིད་ཀྱིས་ སོང་ལ་བདག་ལ་བྱིན། ། དེ་ནས་རེ་ཤིག་ཚལ་དུ་གནས་པར་
བྱ། ། རི་བོང་གིས་སྨྲས་པ། བདག་གི་ལུས་འདི་ལྟོས་མེད་མེ་ནང་དུ། ། ལེགས་
པར་བསྲེགས་ཏེ་དེ་རིང་བསྣམ་པར་མཛོད། ། མཁས་པ་དག་དང་ཕྲད་པ་ཡིད་
དགའ་བས། །ཤི་མ་ཐག་ཏུ་བདག་ནི་བདེ་བར་འགྱུར། ། དེ་ནས་དྲང་སྲོང་དེས་རི་
བོང་དེ་ལ་ཉམས་སད་པའི་ཕྱིར་རྩྭ་དང་ཤིང་དག་བསྡུས་ནས་མེ་བུས་པ་ན། དེ་
ནས་མེ་འབར་དེ་ནི་རི་བོང་གིས་མཐོང་ནས། །ཚ་བས་གདུངས་པའི་སྐྱེ་བོ་འབབ་
ཆུར་འཇུག་པ་བཞིན། །དད་དང་དགའ་བའི་སེམས་ཀྱིས་མེ་འབར་དེ་ནང་དུ། །
ལྟོས་པ་མེད་པར་བདག་ཉིད་ཀྱིས་ནི་ཞུགས་པར་གྱུར། །དེ་ནས་བྲམ་ཟེའི་དྲང་སྲོང་
དེས། །མགྱོགས་པའི་ཤུགས་ཀྱིས་དེ་བཟུང་སྟེ། །ཆེད་དུ་བརྗོད་པའི་དབྱངས་ཀྱིས་
བསྟོད། །དགའ་བའི་ཤུགས་ཀྱིས་དེ་ལ་སྨྲས། ། ཨེ་མའོ་དམ་པའི་སྤྱོད་པ་ཅན། །
ཕངས་པའི་ལུས་ཀྱང་རབ་བཏང་ནས། །དབེན་ལ་རབ་ཏུ་དགའ་བ་ཡིས། ཁྱེད་
314



ཀྱིས་ངག་ཏུ་གང་སྨྲས་པ། ། དེ་བཞིན་བདག་གིས་བསྒྲུབ་པར་བྱ། །དེ་སྐད་ཅེས་
སྨྲས་ནས། བྲམ་ཟེའི་དྲང་སྲོང་དེ་བྱང་ཆུབ་སེམས་དཔའི་རི་བོང་དེའི་སྤྱོད་པ་
རྨད་དུ་བྱུང་བ་དེ་ལ་རྗེས་སུ་ཡི་རང་བར་གྱུར་ཏེ་ལྷག་པའི་བསམ་པ་མཐུ་བརྟན་
པར་གྱུར་ནས་དགོན་པའི་གནས་དེ་ཉིད་དུ་གནས་ ཤིང་། གནས་ སྐབས་དང་
མཐར་ཐུག་གི་ཡོན་ཏན་དཔག་ཏུ་མེད་པ་ཐོབ་པར་གྱུར་ཏོ། ། དེ་ལྟ་བུའི་དོན་དེ་
ཡང་བཅོམ་ལྡན་འདས་ཀྱིས་བཀའ་སྩལ་པ། རི་བོང་དེ་ནི་ང་ཉིད་ཡིན། ། ཤེས་
རབ་ཆེན་པོ་ཤཱ་རིའི་བུ། །དེ་ཡི་ཚེ་ན་དྲང་སྲོང་གྱུར། །དེ་ཡིས་རྟག་ཏུ་གནས་ཐོབ་
བོ། ། ཞེས་གསུངས་སོ། ། དེ་ལྟ་བས་ན་སྐྱེས་བུ་དམ་པ་རྣམས་གཞན་དབེན་པ་ལ་
གཞུག་པའི་ཕྱིར། བདག་གི་ལུས་ལའང་མ་ཆགས་པའི་ཚུལ་གྱིས་བརྩོན་པར་བྱེད་
ན་ནུས་བཞིན་དུ་དེའི་རྗེས་སུ་སུ་ཞིག་སློབ་པར་མི་བྱེད། ཅེས་དབེན་པ་ལ་རྗེས་སུ་
མཐུན་པའི་གཏམ་བརྗོད་པར་བྱའོ། །བྱང་ཆུབ་སེམས་དཔའ་རི་བོང་དབེན་པ་ལ་
དགའ་བའི་སྐྱེས་པའི་རབས་ཏེ་བཞི་བཅུ་གསུམ་པའོ། ། ། ། ཀ་ཁོ་ནས༌མི་ ༡༢༡ ག་
ཞེR _-
: ལ་རག་
དང་ ::་ སྦྱོང་ 1: ཞབས
1:|://
r 1 2 1:|:#ཀྱི་སྐྱེས་པའི་རབས། - མཚོ་༧་ ༡
༈ སྐྱེས་བུ་དམ་པ་རྣམས་ནི་རྒྱལ་སྲིད་ཀྱི་དཔལ་ཆེན་པོའི་འདོད་པའི་ཡོན་
ཏན་གྱིས་ཀྱང་བསམ་གཏན་གྱི་བདེ་བ་ལ་སྒྲིབ་པར་མི་འགྱུར་ཞིང་། གཞན་གྱི་
དོན་ སྒྲུབ་ པའི་མཐུ་ཆེན་པོ་དང་ལྡན་པར་ གྱུར་ཏོ། ། དེ་ ཡང་འདི་སྐད་ཐོས་ཏེ།
སྔོན་བྱུང་བ་འདས་པའི་དུས་ན་རྒྱལ་པོ་ཀུན་ཏུ་གོ་བྱེད་ཅེས་བྱ་བ་བྱུང་ངོ་། །དེ་ཆུང་
ངུ་ནས་བསོད་ནམས་ཀྱི་མཐུའི་དཔལ་གྱིས་མཛེས་པའི་སྐྱེ་བོའི་མཆོག་རབ་ཏུ་མི་
སྨད་པའི་སྤྱོད་པ་ཅན་རྣམས་ཀྱིས་ལྷ་བཞིན་དུ་བཀུར་བ། གཞན་དུ་སྦྱངས་པའི་
མཐུས་རྒྱལ་པོའི་བསྟན་བཅོས་དང་གཙུག་ལག་གི་རིགས་བྱེད་དུ་མ་ཁོང་དུ་ཆུད་
ཅིང་ཆོས་དང་མཐུན་པའི་ངང་ཚུལ་ཅན་དུ་གྱུར་ཏེ་དེའི་རང་བཞིན་ནི་འདི་ལྟ་བུར་
མངོན་ནོ། །རིགས་མཆོག་མཐོན་པོར་གྱུར་ཀྱང་མངོན་པའི་ང་རྒྱལ་མེད། །མཁས་
1:|:
ཞེ་བཞི་པ།
རྒྱལ་པོ་ཀུན་ཏུ་གོ་བྱེད་
rnj39
315



པའི་མཆོག་ཏུ་གྱུར་ཀྱང་རློམ་པའི་དྲིགས་པ་མེད། ། ལོངས་སྤྱོད་དཔལ་གྱིས་ཕྱུག་
ཀྱང་འབྱོར་པའི་སྲེད་པ་སྤངས། ། སྒྲིབ་པའི་མུན་པ་སེལ་བྱེད་ སྟོན་ གྱི་ཟླ་་་་་་
བཞིན། །དེ་ནི་བག་ཡོད་བྱམས་པའི་རང་བཞིན་ལས། ། སྐྱེ་དགུ་རྣམས་ལ་བདག་
དང་མཚུངས་སྤྱོད་པ། །ཉེས་པའི་ཚོགས་རྣམས་ཆེད་དུ་བསྐྲད་པ་བཞིན། ། ཉི་མའི་
དྲུང་ནས་མུན་ནག་འབྲོས་པ་འདྲ། ། སྡུག་བསྔལ་ཀུན་གྱི་གཞིར་གྱུར་བག་མེད་
པ། །མ་རབས་རྣམས་ལ་རྗེས་སུ་འབྲང་བ་དེ། །བག་དང་ལྡན་པས་ཆེད་དུ་བསྐྲད་
པ་བཞིན། ། རྒྱལ་པོ་དེ་ནི་དེ་ཡི་ཚུལ་ལ་མཁས། །དེ་ལྟར་རྒྱལ་པོ་དེས་རང་གི་རྒྱལ་
སྲིད་ཀྱི་དབང་ཕྱུག་དམ་པ་མཆོག་ཏུ་གྱུར་པ་ཐོབ་ཅིང༌། བྱེ་བྲག་ཏུའང་རྒྱལ་པོ་
དེའི་ཕོ་བྲང་གི་འཁོར་དེ་ཉིད་དུ་ཀུན་ཏུ་དགའ་བར་བྱེད་པའི་ལོངས་སྤྱོད་དུ་བཙུན་
མོ་དམ་པ་ཁྲི་ཕྲག་བརྒྱད་བྱུང་སྟེ། དེ་དག་ཐམས་ཅད་ཀྱང་དཔལ་མོ་གཟུགས་
དང་ལྡན་པ། བཞིན་གྱི་དཀྱིལ་འཁོར་སྟོན་གྱི་ ཟླ་ བ་ཡོངས་ སུ་ རྫོགས་ པ་ལྟར་
གསལ་ཞིང་མཛེས་པ། ཨུཏྤལ་སྔོན་པོ་རྒྱས་པ་ལྟ་བུའི་མིག་ཅན། རང་བཞིན་
གྱིས་དུལ་བའི་དཔལ་དང་ལྡན་པ་པདྨའི་རྩ་བ་ལྟར་འཇམ་ཞིང་རབ་ཏུ་རྒྱས་པའི་
ཡན་ལག་རིན་པོ་ཆེའི་རྒྱན་ཐམས་ ཅད་ཀྱིས་མངོན་པར་བརྒྱན་པ། སྤྱོད་ལམ་
རྣམ་པ་བཞི་ཡིད་བཞིན་དུ་སྤྱོད་པ་ཅན། ལྷ་མོའི་ཚོགས་ཟིལ་གྱིས་གནོན་པར་
བྱེད་པ་ ཤ་སྟག་ཏུ་གྱུར་ཏོ། །ཐུབ་པ་ཆགས་པ་བྲལ་བ་མ་གཏོགས་པར། །འདོད་
ལྡན་འདོད་པའི་ཁམས་ན་རྣམ་པར་མྱོས། །བདག་ཉིད་མ་སྦྱངས་པ་རྣམས་འཇིག་
རྟེན་གྱི། །བདེ་བ་ཅུང་ཟད་ཙམ་ལའང་ཞེན་གྱུར་ན། །འཇིག་རྟེན་གཙོ་བོ་འཇིག་
རྟེན་གྱིས་བཀུར་ཞིང༌། ། རང་གི་མཐུ་ཡིས་རང་བཞིན་ལྷག་པར་ཡང་། །འདོད་
པའི་ཁམས་ན་འདོད་ཡོན་ཕུལ་བྱུང་བ། །ལྷ་མོའི་ཚོགས་ ཀྱིས་ ལྷ་དབང་མཆོད་
བཞིན་དུ། །དགའ་བའི་བཞིན་གྱིས་དགའ་བ་རབ་བསྐྱེད་ཅིང་། །ཚུལ་དང་མཐུན་
པས་ཚུལ་བཞིན་རབ་བཀུར་བའི། །རྣམ་པ་གཅིག་ལའང་རྣམ་ཀུན་ཞེན་གྱུར་ནི། །
དམ་པ་རྣམས་ནི་དེ་ལས་ཟློག་པ་སྙམ། །དེ་ལྟར་འཇིག་རྟེན་པ་ཐམས་ཅད་རབ་ཏུ་
འཆིང་བར་བྱེད་པ་ཆགས་པ་དང་མ་བྲལ་བ་རྣམས་ཀྱིས་ཀུན་ ཏུ་བལྟར་ཡང་མི་
316



བཟོད་པའི་ བུད་མེད་ཀྱི་ཚོགས་དེ་དག་གི་ནང་དུ་རྒྱལ་པོ་ཀུན་ཏུ་གོ་བྱེད་སྐྱིལ་མོ་
དཀྲུང་བཅས་ཏེ་འདུག་བཞིན་དུ་ཏིང་ངེ་འཛིན་ལ་སྙོམས་པར་འཇུག་པའི་དོན་དུ་
འདི་སྙམ་དུ་སེམས་པར་མངོན་ནོ། །ཀྱེ་མ་འཇིག་རྟེན་རྣམས་ནི་བག་མེད་འཁྲུལ་
པའི་མུན་པ་ཚང་ཚིང་གིས། །རྣམ་པ་ཀུན་ཏུ་དཀྲིས་ཏེ་ཞེན་པས་ཆགས་པའི་རྒྱུ་
མཚོར་རབ་ལྟུང་ཞིང་། ། སྲིད་པའི་ཆུ་སྲིན་ཚོར་བའི་མཆེ་བ་རབ་ ཏུ་དམ་པོས་་
བཟུང་བྱས་ཏེ། །ཐར་པའི་སྲོག་བཅད་བསམ་གཏན་བདེ་བ་བཅོམ་ནས་སྡུག་་་
བསྔལ་འཁོར་བར་བྱས། །དེ་བས་ཅི་ནས་བདག་གིས་ནི། །ཚོར་བའི་སྡུག་བསྔལ་
རབ་བཅད་དེ། །བདེ་བའི་མཆོག་ལའང་ཞེན་མེད་པར། །རབ་ཏུ་བརྟན་པར་བྱ་
བའི་རིགས། །བསམ་གཏན་རབ་ཞི་བདེ་ལྡན་པ། ། གོམས་པ་བསལ་བའི་སྒྲོན་མེ།
ཡིས། །གཏི་མུག་མུན་པ་སེལ་བྱེད་པ། །འདི་ནི་དམ་པ་རྣམས་ཀྱི་རྒྱན། །ཤེས་རབ་
ཆེན་པོའི་ཏིང་འཛིན་གྱིས། ། སྐད་ཅིག་ཆོས་ཀྱི་ཚུལ་ཤེས་ཤིང༌། །འཇིག་རྟེན་བདེ་
བ་ཟིལ་གནོན་པས། །བདེ་བའི་བདེ་བ་མཚུངས་མེད་པའོ། །སྲེད་འདས་བསམ་
གཏན་པདྨ་བཞིན། །འདོད་པའི་འདམ་གྱིས་མ་གོས་པར། ། ཤེས་རབ་ཟེར་གྱིས་
གསལ་ཕྱེ་བས། ། དམ་པའི་རྒྱན་དུ་མཛེས་པ་སྙམ། ། དེ་ལྟར་བདག་ཉིད་ཆེན་པོ་
དེས། །བསམ་གཏན་གྱི་ཏིང་ངེ་འཛིན་ལ་མཉམ་པར་བཞག་པས། – བཙུན་མོའི་
འཁོར་དེ་དག་ལ་དགའ་བའི་སེམས་སམ། འདོད་པའི་སེམས་སྐད་ཅིག་ཀྱང་སྐྱེས་
པར་ མ་ གྱུར་ ཏེ། དེ་ བསམ་ གཏན་ གྱི་ མཐུས་ ཉོན་མོངས་ པའི་ བྱེ་ བྲག་ དང༌།
ཡོན་ཏན་གྱི་བྱེ་བྲག་ཇི་ལྟ་བ་བཞིན་དུ་མཁྱེན་པའི་མངོན་ཤེས་དང་ཡེ་ཤེས་ཀྱི་མཐུ་
ཐོབ་པར་གྱུར་ནས་བུད་མེད་ཀྱི་ཚོགས་བརྒྱད་ཁྲི་པོ་དེ་དག་གི་སེམས་ཀྱི་རྣམ་པར་
རྟོག་པ་ཇི་ལྟ་བ་བཞིན་དུ་ཁོང་དུ་ཆུད་ནས། དེ་དག་གི་ཉོན་མོངས་པ་བཅད་པའི་
ཕྱིར། ཆོས་བསྟན་པའི་ཚུལ་འདི་ལྟ་བུས་བསྟན་པར་མངོན་ནོ། །གང་དག་་་་
འདོད་ཆགས་ཞེ་སྡང་གཏི་མུག་གིས་བཅིངས་པ། །རིགས་དང་གཟུགས་དང་ལང་
ཚོ་འབྱོར་པའི་དྲེགས་པ་རྣམས། །མ་རིག་དབང་གིས་བདག་ཏུ་ལྟ་བར་གྱུར་པའི་
གཞི། ། ཕུང་བྱེད་དེ་ཉིད་གཞོམ་པའི་ཕྱིར་དུ་རྒྱལ་པོས་བསྟན། །བཟང་མོ་ཁྱེད་
༥ 317



ཅིག་དོན་འདི་ཤེས་པར་གྱིས། །འདུ་བྱེད་རྣམས་ནི་ཀུན་ཏུ་མི་རྟོག་སྟེ། ། ཚེ་ཡང་
གློག་བཞིན་འགྱུར་ཞིང་མི་བརྟན་ནོ། །འདོད་ལ་ཞེན་པས་སླུ་བར་བྱེད་པ་སྟེ། །
ལང་ཚོའི་ཡོན་ཏན་ཕུན་སུམ་ཚོགས་གྱུར་ཀྱང༌། །རྒས་པའི་དབང་གིས་མི་སྡུག་གྱུར་
པར་བྱེད། །ཕངས་པའི་སེམས་ཀྱིས་རབ་ཏུ་གསོས་པའི་ལུས། །རྒྱུན་གྱིས་བརྒྱན་ཏེ་
རབ་ཏུ་མཛེས་བྱེད་ཅིང༌། །ནོར་བུའི་མཆོག་ལྟར་གོས་ཀྱིས་ལེགས་དཀྲིས་ཀྱང༌། །
དུར་ཁྲོད་གནས་སུ་ཝ་དང་བྱ་རྒོད་དང་། ། ལྕེ་སྤྱང་ཚོགས་ཀྱིས་ཤ་མི་དགའ་རུས་
གཏོར་བྱས་ཏེ། ། མངོན་པར་མི་གཙང་ཕུང་པོར་འགྱུར། ། དེས་ན་མི་རྟག་ཚུལ་
འདི་རྒྱུན་པར་སྒོམ། ། གང་གིས་རང་གཞན་རྒྱུད་ལ་གནོད་བྱེད་པ། ། ཚོར་བའི་
རྐྱེན་ལས་སྐྱེས་པའི་ཞེ་སྡང་མེ། །རབ་འབར་དཀར་པོའི་ས་བོན་སྲེག་བྱེད་པ། །
སྦྲུལ་གདུག་ཁྲོས་པ་ལྟ་བུའི་རང་བཞིན་ཅན། ། རིང་དུ་སྤངས་ཏེ་སྙིང་རྗེའི་རང་
བཞིན་ཆུས། །བསིལ་བར་བྱས་ཏེ་བྱམས་པ་རབ་ཏུ་སྐྱེད། །དགེ་བའི་ལམ་ལ་སྒྲིབ་
བྱེད་མུན་པ་བཞིན། ། ངན་འགྲོའི་གནས་སུ་འཁྲིད་པར་བྱེད་པ་ཡི། །གཏི་མུག་
མུན་པར་རབ་ཏུ་བསལ་བྱའི་ཕྱིར། ། རྟེན་ཅིང་འབྲེལ་བར་འབྱུང་བ་ཆོས་ཀྱི་
དོན། །འཕགས་པའི་ལམ་དང་མཐུན་པའི་སྒྲོན་མེ་སྤོར། །འཇིག་རྟེན་ཚུལ་ལ་རྣམ་
པར་ཞེན་པ་དང༌། །བདག་ཏུ་བལྟ་བ་རིང་དུ་སྤང་བྱ་སྟེ། ། བདག་མེད་རབ་ཏུ་ཞི་
བའི་བསམ་གཏན་དོན། །བྱམས་དང་སྙིང་རྗེའི་རྒྱན་གྱིས་རབ་བརྒྱན་ཏེ། །རྟག་ཏུ་
རོང་གི་རྒྱུད་ལ་གོམས་པར་བྱ། ། དེ་ལྟར་ཁྱེད་ཅག་མངོན་པར་ཤེས་པར་གྱིས། །
དགེ་བའི་ལམ་ལ་བག་ཡོད་ངེས་པར་བྱོས། །ཞེས་བྱ་བ་ལ་སོགས་པ་སོ་སོའི་ཁམས་
རྒྱུད་དང་འཚམ་བའི་ཆོས་བསྟན་ཏེ། བུད་མེད་ཀྱི་ཚོགས་ཁྲི་ཕྲག་བརྒྱད་པོ་དེ་
དག་ཐམས་ཅད་བག་མེད་པ་ལས་རྣམ་པར་ཟློག་ཅིང་བསམ་གཏན་དང་ཚད་མེད་
པའི་ཏིང་ངེ་འཛིན་ལ་རྗེས་སུ་བཀོད་ནས་ ཐམས་ ཅད་ཀྱང་ཚེ་འཕོས་མ་ཐག་ཏུ་
ཚངས་པའི་འཇིག་རྟེན་དུ་སྐྱེས་པར་གྱུར་ཏོ། །དེ་ལྟར་བདག་ཉིད་ཆེན་པོ་དག །
འཇིག་རྟེན་བདེ་བ་རྩར་བཅོས་ བཅོམ། ། འདོད་བདེའི་འདོད་ལ་གཡེངས་པ་་་
དག །བཟློག་ནས་ཆགས་བྲལ་ལ་བཀོད་པ། ། འདི་ཡི་མཐུ་ཡི་ཁྱད་པར་ནི། །
318



སྦྲུལ་ཆེན་དབུགས་དང་མཚུངས་པ་སྙམ། །དེ་ལྟར་རྒྱལ་པོ་ཆེན་པོ་ཀུན་ཏུ་གོ་བྱེད་
རྒྱལ་སྲིད་ཀྱི་འབྱོར་པའི་དཔལ་ཆེན་པོ་ལ་གནས་ཤིང༌། །བུད་མེད་ཀྱི་འཁོར་བརྒྱུད་
ཁྲི་དང་ལྷན་ཅིག་ཏུ་གནས་པའི་འདོད་པའི་བདེ་བ་ཐམས་ཅད་ཁྱད་དུ་བསད་དེ།
བསམ་གཏན་གྱི་ཏིང་ངེ་འཛིན་གྱི་མཐུ་སྐྱེས་པས་སྐྱེ་བོའི་ཚོགས་རྣམས་ཚངས་པར་
སྤྱོད་པ་དང་འདོད་ཆགས་དང་བྲལ་བའི་འབྲས་བུ་ལ་བཞག་ནས། » བདག་ཉིད་
ཀྱི་བསམ་གཏན་གྱི་མཐུ་ཆེན་པོ་ཡོངས་སུ་རྫོགས་པར་གྱུར་ཏོ། ། དེ་ལྟ་བས་ན་སྐྱེས་
བུ་དམ་པ་རྣམས་ཀྱི་རྗེས་སུ་སློབ་པར་འདོད་པས་དེ་ལྟ་བུའི་བསམ་གཏན་བསྐྱེད་
པར་བྱ་བ་དང༌། བསམ་གཏན་དང་རྗེས་སུ་འབྲེལ་བའི་ཐབས་མཁས་པ་ལའང་
བརྗོད་པར་བྱའོ། །རྒྱལ་པོ་ཀུན་ཏུ་གོ་བྱེད་ཀྱི་སྐྱེས་པའི་རབས་ཏེ་བཞི་བཅུ་བཞི་
པའ།།།།༢༡ བ :: ད ༡༡ ༡51: /༡ | 31
ཞེ་ལྔ་བ། ཁྱེའུ་གཉིས་ཀྱི་སྐྱེས་པའི་རབས། བར་གྱི་
1:|: : 1:
༈ སྐྱེས་བུ་དམ་པ་རྣམས་ནི་བདག་ཉིད་ཉོན་མོངས་ པ་ ཐམས་ ཅད་ལས་་་
དབེན་པའི་བསམ་གཏན་སྒོམ་པ་ལ་བརྩོན་པར་བྱས་ན་གནོད་པ་ཐམས་ཅད་ཀྱིས་
མི་ཚུགས་ཤིང་། །གཞན་གྱི་དོན་སྤྱོད་པར་ཡང་འགྱུར་རོ། །དེ་ཡང་འདི་སྐད་ཐོས་
ཏེ། སྔོན་བྱུང་བ་འདས་པའི་དུས་བསྐལ་པ་གྲངས་མེད་པའི་སྔོན་རོལ་ཏུ་འཇིག་
རྟེན་གྱི་ཁམས་འདི་ཉིད་ཀྱི་ས་ཕྱོགས་སུ་འཛམ་བུའི་གླིང་ཞེས་བྱ་བ་བྱུང་སྟེ། དེར་
དེ་བཞིན་གཤེགས་པ་ཞིག་མྱ་ངན་ལས་འདས་ནས་དམ་པའི་ཆོས་འཇིག་པར་གྱུར་
པའི་དུས་ཀྱི་ཚེ། ས་ཆེན་པོ་སྐྱོང་བར་བྱེད་པའི་རྒྱལ་པོ་གླང་པོ་ཞེས་བྱ་བ་བྱུང་སྟེ།
དེའི་ཡུལ་ཁམས་སུ་ཁྱེའུའི་མཆོག་གཉིས་ཤིག་བྱུང་སྟེ། འདིར་སྨྲས་པ། ལྷག་
བསམ་ཡོངས་སུ་སྦྱངས་ཤིང་ཞི། ། བསོད་ནམས་དཔལ་གྱིས་མངོན་པར་མཐོ། །
ཁོར་ཡུག་དབུས་ཀྱི་ལྷུན་པོ་བཞིན། །རང་གི་ཡོན་ཏན་ལྷག་པར་གསལ། ། སྔོན་གྱི་
ཡོངས་སུ་སྤྱད་པ་མཐུ་ཆེ་ཞིང་། ། སྙིང་རྗེའི་དཔལ་གྱིས་ ཡོངས་སུ་འཁྱུད་གྱུར་
པས། །འཇིག་རྟེན་བསིལ་བྱེད་ཡོན་ཏན་གྱིས་གང་བ། །ལྷར་བཅས་ཀུན་གྱིས་བལྟ་
༥ 319



བའི་འོས་སུ་གྱུར། ། དེ་ལྟ་བུའི་སྐྱེས་བུ་དམ་པ་དེ་དག་བདེ་བར་གཤེགས་པའི་
བསྟན་པ་ལ་དད་ཅིང་ལྷག་པའི་བསམ་པ་དང་ལྡན་པས་རབ་ཏུ་བྱུང་ནས། ཇི་
སྐད་དུ་ཐོས་པའི་དོན་རྣམས་ལེགས་པར་བསམས་ཤིང་འབྲས་བུ་ཐོབ་པར་བྱ་བའི་
དོན་དུ་ཏིང་ངེ་འཛིན་གྱི་རྗེས་སུ་སྦྱོར་བར་གྱུར་ཏེ། ཁྱེའུ་དེ་གཉིས་ལྷག་པའི་
བསམ་པ་ཡིས། །བདེ་བར་གཤེགས་པའི་བསྟན་ལ་རབ་བྱུང་ནས། ། བསེ་རུ་ལྟ་
བུར་ནགས་ཁྲོད་སྟུག་པོར་གནས། ། དེ་ཡི་མཐུ་ཡིས་སྐྱེས་བུ་དམ་པ་གཉིས། །རྫུ་
འཕྲུལ་ལྡན་ཞིང་བསམ་གཏན་བཞི་རྣམས་ཐོབ། ། སྙན་ངག་བསྟན་བཅོས་མཁས་
ཤིང་རྟོགས་པ་སྟེ། །རྗེས་སུ་རིག་ཅིང་མཁའ་ལ་ཐོགས་མེད་འགྲོ །དེ་དག་ནགས་
ཁྲོད་སྟུག་པོ་བསིལ་བ་དེར། །མེ་ཏོག་སྣ་ཚོགས་ཡིད་དུ་འོང་བས་གང་། །བྱ་རྣམས་
དུ་མ་སྒྲ་འབྱིན་ནགས་ཚལ་ན། ། དེ་གཉིས་ཕན་ཚུན་ཆོས་ཀྱི་གཏམ་གྱིས་མགུ།
རྙེད་དང་བཀུར་སྟི་དོན་དུ་མི་གཉེར་ཞིང་། །བསམ་གཏན་ཟས་ལ་བདེ་བར་སྤྱོད་
ཅིང་གནས། །དེ་ལྟར་སྐྱེས་བུ་དམ་པ་དེ་གཉིས་དཀའ་ཐུབ་ཀྱི་ནགས་ཚལ་དུ་གནས་
པ་ལས། དུས་རེ་ཞིག་ཅིག་ན་ཡུལ་དེའི་རྒྱལ་པོ་ཆེན་པོ་དེ་རི་དྭགས་ཤོར་བའི་དོན་
དུ་ལེགས་པར་བཤམས་པའི་དམག་གི་ཚོགས་བྱེ་བ་ཁྲག་ཁྲིག་དང་བཅས་པ་ནགས་
ཁྲོད་ཆེན་པོ་དེར་ཞུགས་ཤིང་དོང་བ་ལས། གང་ན་དཀའ་ཐུབ་ཅན་གཉིས་ཡོད་
པའི་ ས་ཕྱོགས་དེར་ཕྱིན་ཏོ། །དེར་ཕྱིན་ནས་ཀྱང་དཀའ་ཐུབ་ཀྱི་མཐུས་རྒྱལ་པོ་
འཁོར་དང་བཅས་པའི་ཡིད་ཆོས་ལ་གཞོལ་ཞིང་རབ་ཏུ་ཞི་བར་གྱུར་ནས་ཆེད་དུ་
བརྗོད་པ་འདི་སྨྲས་པར་ངེས་སོ། ཨེ་མ་ཧོ། །དེ་རིང་འདིར་ནི་སྔོན་ཆད་མ་མྱོང་
བའི། །བདག་གི་ཡིད་ནི་དགའ་བས་རྒྱས་པར་གྱུར། །རྙེད་པའི་མཆོག་ཅིག་རྙེད་
པར་འགྱུར་བ་སྙམ། །ཕྱོགས་འདིར་ལེགས་པར་བརྟགས་ཏེ་བག་ཡོད་བྱོས། །ཞེས་
སྨྲས་ཏེ་ཀུན་ཏུ་བརྟགས་པ་ན། དཀའ་ཐུབ་ཀྱི་གནས་རབ་ཏུ་མཛེས་པ། ཤིང་
ལྗོན་པ་ལོ་མ་དང་འབྲས་བུ་བཟང་པོ་རྣམ་པ་དུ་མ་དང་ལྡན་པ་ཆེད་དུ་བཀོད་པ་ལྟ་
བུ་མེ་ཏོག་གི་རིགས་དུ་མ་དང་ལྡན་པ། ཆུ་གཙང་མ་བཻ་ཌཱུརྱ་མཐིང་ག་ལྟར་དྲི་མ་
མེད་པར་འབབ་པ། སྐྱེ་བོ་མཆོག་རྣམས་ཀྱི་བསྟི་གནས་སུ་རུང་བ་དེ་ན། སྐྱེས་
320



བུ་དམ་པ་དེ་གཉིས་ཆོས་ཀྱི་དཔལ་གྱིས་མཛེས་པ་རིན་པོ་ཆེ་ཆེན་པོ་བྱི་དོར་ལེགས་
པར་བྱས་པ་ལྷང་ངེ་འདུག་པ་བཞིན་དུ་གཟི་བརྗིད་འབར་ཞིང་བཞུགས་པར་་་་
མཐོང་ངོ༌། །མཐོང་ནས་ཀྱང་རྒྱལ་པོ་ཆེན་པོ་དེས་སྐྱེས་བུ་དམ་པ་དེ་གཉིས་ལ་
དགའ་བ་དང་གུས་པའི་སེམས་སྐྱེས་ཏེ་འཁོར་དང་བཅས་པས་བཀུར་སྟི་བྱས་ནས་
ཆོས་མཉན་པའི་ཕྱིར་འདུག་གོ །དེ་གཉིས་ཀྱིས་ཀྱང་རྒྱལ་ པོ་དེ་ལ་འོངས་པ་
ལེགས་སོ་ཞེས་བྱ་བ་ལ་སོགས་པས་ཇི་ལྟར་འོས་པའི་བསུ་བ་བྱས་ནས། དེ་དག་གི་
སེམས་ཤེས་པས་ཆོས་དང་ལྡན་པའི་གཏམ་བསྟན་པ། ས་ཡི་བདག་པོ་རྒྱལ་པོ་
ཆེན་པོ་ཉོན། ། སངས་རྒྱས་འབྱུང་བ་མཆོག་ཏུ་རྙེད་པ་དཀའ། ། མི་ཡི་བདག་པོ་
རྟག་ཏུ་བག་ཡོད་ཀྱིས། །ཚེ་ཡང་རྒྱུན་དུ་འགྲོ་ཞིང་མི་བརྟན་ཏེ། །རི་ཡི་ཆུ་བོ་བཞིན་
དུ་མྱུར་དུ་འགྲོ །མྱ་ངན་ནད་དང་རྒ་བས་གཟིར་བ་ལ། །ཁྱོད་ལ་དགེ་བའི་ལས་
འདྲ་སྐྱབས་གཞན་མེད། ། རྒྱལ་པོ་གླང་པོའི་ཆོས་རྣམས་སྐྱུང་བར་གྱིས། ། སྟོབས་
བཅུ་ལྡན་པའི་བསྟན་པ་འདི་ཡང་སྲུངས། །ཟད་པའི་དུས་ན་ཤིན་ཏུ་འཇིགས་པའི་
ཚེ། ། ཆོས་སྨྲའི་སྐྱེས་བུ་གཅིག་ཙམ་བསྲུངས་པས་ཀྱང་། ། ཚེ་རབས་ཀུན་ཏུ་ཡོན་
ཏན་ལྡན་པར་འགྱུར། ། ས་བདག་ཆོས་ཀྱི་ཕྱོགས་ལ་གནས་པར་གྱིས། །ཞེས་བྱ་བ་
ལ་སོགས་པ་ཆོས་དང་ལྡན་པའི་གཏམ་ཡང་དག་པར་བསྟན་པས། རྒྱལ་པོ་ཆེན་
པོ་དེ་འཁོར་ཁྲག་ཁྲིག་དྲུག་ཅུ་དང་བཅས་པ་བླ་ན་མེད་པའི་བྱང་ཆུབ་ཏུ་སེམས་སྐྱེད་
ཅིང་ཡིད་དགའ་བ་དང་བདེ་བ་སྐྱེས་ནས། །དཀའ་ཐུབ་ཅན་དེ་གཉིས་ཀྱི་རྐང་པ་
ལ་ཕྱག་འཚལ་ཏེ་སླར་རང་གི་ཕོ་བྲང་དུ་སོང་ངོ༌། ། དེའི་ཚེ་རྒྱལ་པོའི་ ཕོ་བྲང་གི་
འཁོར་དེར་རྙེད་པ་དང་བཀུར་སྟི་དོན་དུ་གཉེར་བའི་དགེ་སློང་མང་པོ་དག་བསྟན་
པའི་སྙིགས་མར་གྱུར་པའི་དབང་གིས་བྱུང་བར་གྱུར་ཏོ། །དམིགས་པའི་ལྟ་བ་ཅན་
རྒྱུད་ཡོངས་ སུ་ མ་ བསྡམས་པ། :: ཕྲག་དོག་དང་ གཡོ་སྒྱུས་ ཟིལ་ གྱིས་ནོན་པ།།
ཚུལ་འཆོས་པ་བྱེད་པ་དུ་མ་དག་རྒྱལ་པོའི་ཕོ་བྲང་འཁོར་དུ་བྱུང་སྟེ། དེའི་དབང་
གིས་སྐྱེ་བོ་རྣམས་ཀྱང་ཕལ་ཆེར་ཆོས་ཀྱི་སྣོད་མ་ཡིན་པར་གྱུར་ཏོ། །འཇིག་རྟེན་པ་
རྣམས་ཕལ་ཆེར་ནི། ། སྡིག་པའི་གྲོགས་པོ་དང་ལྡན་པས། ། ཉེས་པ་རབ་ཆེར་''
321



འབྱུང་གྱུར་ཏེ། །དམ་པ་རྣམས་ལ་མ་ཡིན་ནོ། ། རྒྱལ་པོ་དེས་སྐྱེས་བུ་དམ་པ་དཀའ་
ཐུབ་ཅན་དེ་གཉིས་ཀྱི་བསྔགས་པ་བརྗོད་པར་བྱེད་པ་ཕོ་བྲང་འཁོར་གྱི་དགེ་སྦྱོང་དེ་
རྣམས་ཀྱིས་ཚོར་ནས་དེ་དག་གི་སྤྱོད་པ་ལ་ཁྱད་དུ་གསོད་པ་ལྟ་བུ་དེ་དག་ཉིད་ཀྱི་
གྲགས་པ་ཉམས་པར་གྱུར་དུ་དོགས་པའི་དབང་གིས་སེམས་རབ་ཏུ་དང་བར་མ་
གྱུར་ཏོ། ། འདི་ནི་ཆོས་ཉིད་ཡིན་ཏེ། རྙེད་པ་འདོད་ཕྱིར་དམིགས་པའི་ལྟ་བ་
ཅན། །བདེ་གཤེགས་བསྟན་པ་རབ་ཏུ་འཇིག་བྱེད་པ། །བདུད་ཀྱི་གཉེན་གྱུར་དགེ་
སྦྱོང་མང་པོ་དག །རྙེད་ཕྱིར་དམ་པའི་སྤྱོད་པ་རྣམ་སྤངས་ནས། ། ཕྲག་དོག་མེ་
ཡིས་རང་རྒྱུད་འབར་བྱས་ཏེ། ། ཕོ་བྲང་འཁོར་གྱི་གསང་ཚིག་འཛིན་རྣམས་ལ། །
རྒྱལ་པོ་དེ་ཡང་བསྒྱུར་བའི་ཕྱིར་སྨྲས་པ། །ཆོས་སྨྲ་གཉིས་པོ་འདི་ནི་བསད་པར་
གྱིས། །འདི་དག་མུ་སྟེགས་ཆད་པར་སྨྲ་བ་སྟེ། ། ཡུན་རིངས་སྤྱོད་པས་ཡང་དག་ ་
འཇུག་བྱེད་ཀྱང༌། ། དེ་དག་གང་དུའང་མྱ་ངན་འདའ་མི་སྟོན། །ལས་ཀྱང་འཇིག་
ཅིང་རྣམ་པར་སྨིན་པ་འཇིག ། ཚུལ་འཆོས་འདི་དག་ཕུང་པོ་མེད་པར་སྨྲ། །
རྒྱལ་པོས་འདི་གཉིས་ཡུལ་ནས་སྤངས་ནས་ནི། ། འདིར་ ཡང་ ཆོས་ནི་ཡུན་རིང་
གནས་པར་གྱུར། །དེ་སྐད་ཅེས་ཡང་དང་ཡང་དུ་སྨྲ་བ་བརྒྱུད་པ་རྒྱལ་པོ་དེས་ཐོས་
ཏེ་ཐེ་ཚོམ་དུ་གྱུར་པ་ན། ། རྒྱལ་པོ་དེའི་ཕྱིར་འབྲང་བའི་ལྷ་མོ་བྱང་ཆུབ་ཏུ་སྤྱད་པ་
སྤྱོད་པ་ཞིག་གིས་རྒྱལ་པོ་ལ་སྨྲས་པ། རྒྱལ་པོ་སྡིག་པའི་གྲོགས་པོའི་ཚིག་དག་
གིས། །དེ་ལྟ་བུ་ཡི་སེམས་ནི་མ་སྐྱེད་ཅིག ། དགེ་སློང་ཆོས་སྨྲ་མཁས་པ་གཉིས་
པོ་འདི། །སྡིག་པའི་གྲོགས་པོའི་ཚིག་གིས་མ་སྤང་ཞིག ། ཤིན་ཏུ་འཇིགས་པ་
མི་བཟད་དུས་ཀྱི་ཚེ། ། རྒྱལ་པོ་གླང་པོ་ཆོས་ལ་གནས་ཀྱིས་ཤེས། །དེ་དག་གིས་ནི་
ནགས་ཁྲོད་ཅི་བཤད་པ། །མི་ཡི་བདག་པོ་ཅུང་ཟད་མི་དྲན་ནམ། །ལྷ་མོ་དེ་ཡིས་དེ་
སྐད་དུ་བསྐུལ་བའི་ཚིག་རྒྱལ་པོས་ཐོས་ནས་སྐྱེས་བུ་དམ་པ་དེ་གཉིས་ཀྱི་ཡོན་ཏན་
རྗེས་སུ་དྲན་པའི་སྟོབས་ཀྱིས་སྡིག་པའི་གྲོགས་པོའི་དབང་དུ་མ་གྱུར་ཏོ། །དེ་ནས་
ཡང་རྒྱལ་པོ་དེ་སྐྱེས་བུ་དམ་པ་དེ་གཉིས་ལ་ལྷག་པར་གུས་པར་རིག་ནས་དགེ་སྦྱོང་
མ་རུངས་པ་དེ་བས་ཀྱང་སེམས་ལ་མ་བབ་པར་གྱུར་ཏེ། རྒྱལ་པོ་དེའི་ནུ་བོ་གླེན་
322



ཞིང་གཏུམ་པ་ཉེ་འཁོར་དུ་རྒྱལ་པོ་བྱེད་པ་ཞིག་ཡོད་པ་དེ་སྤང་བའི་ཕྱིར། རྒྱལ་པོ་
དེའི་དྲུང་དུ་སོང་སྟེ་ཕན་པར་འདོད་པ་བཞིན་དུ་སྨྲས་པ། རྒྱལ་པོ་ཁྱེད་ཀྱི་གཅེན་
ནི་སྡིག་པ་ཅན། །བདག་གི་གྲོགས་ཀྱང་ནམ་དུ་འདོད་མི་བྱེད།། དགེ་སློང་གཉིས་
པོ་རིག་སྔགས་དྲུག་ལྡན་པ། ། དེ་དག་ནམ་མཁའ་ལ་ཡང་སྔགས་ཀྱིས་འགྲོ། །དེ་
ཐོས་ནས་ནི་ཁྱོད་ཀྱི་དྲུང་དུ་འོངས། ། ཐམས་ཅད་འདུས་ཏེ་གསོལ་བ་འདེབས་པ་
ནི། །རིག་སྔགས་དྲུག་ལྡན་འདི་གཉིས་མྱུར་དུ་སོང་། །ཕྱིས་ནི་འགྱོད་པར་གྱུར་ན་
མ་ལེགས་སོ། །དེ་སྐད་ཅེས་སྨྲས་པ་རྒྱལ་པོ་དེས་ཐོས་ནས་དགེ་སྦྱོང་སྡིག་པ་ཅན་དེ་
དག་གི་ཚིག་བདེན་པར་འཛིན་པར་གྱུར་ཏོ། ། དམ་པ་མ་ཡིན་གང་བསྟེན་པ། །
རླག་པར་བྱེད་པའི་གནས་ཡིན་ཏེ། །ཀཱ་ལ་ཀཱུ་ཊ་བདེན་པ་ཡིས། །གཉིས་ཀ་ཕུང་
བར་བྱེད་པ་བཞིན། །དེ་ནས་སྐྱེས་བུ་དམ་པ་དེ་གཉིས་བསད་པའི་དོན་དུ་སྡིག་པ་
ཅན་དམག་གི་སྡེ་ དང་བཅས་པ་ནགས་ ཁྲོད་ཆེན་པོ་དེ་ལོགས་ སུ་ སོང་ པ་ ལས།
བདག་ཉིད་ཆེན་པོ་དེའི་བསམ་གཏན་གྱི་མཐུ་དང༌། ལྷ་དང་ཀླུ་དང་གནོད་སྦྱིན་
དམ་པའི་ཆོས་བསྲུང་བ་དེ་དག་ཁྲོས་པའི་དབང་གིས་ནགས་ཚལ་དམ་པ་དེའི་ཁོར་
ཡུག་ནས། རྒྱལ་པོ་སྡེ་དང་བཅས་པ་དེ་དག་ལ། །རྡོ་དང་ས་ཕག་ཆར་ཕབ་ཕྱིར་
ཡང་སྐྲད། ། ལྟོས་ཤིག་སྡིག་པའི་གྲོགས་པོའི་དབང་གྱུར་པ། །ཁྱོད་ལྟ་ཅི་ཞིག་རུང་
ཞེས་སྤྱོ་བ་བྱས། །དེ་ཚེ་སྡིག་ཅན་རྒྱལ་པོ་དེ་ཡི་ལུས། །མགལ་དུམ་བཞིན་དུ་སྡུག་
བསྔལ་མེ་ཡིས་བསྲེགས། །དེ་མ་ཐག་ཏུ་ས་ཡི་དབུས་ནས་ནི། །དམྱལ་བའི་གཤེད་
པོ་མི་བཟང་འབར་བའི་ལྕེ། །བཀྲེས་པ་བཞིན་དུ་རྔམ་ཞིང་འོངས་གྱུར་ཏེ། །དེ་ནི་
རིལ་གྱིས་མིད་པ་བཞིན་དུ་གྱུར། ། ཆོས་སྨྲ་བ་ལ་ཁྲོ་བ་བྱས་པས་ནི། ། དེར་ནི་ཚེ་
རབས་དྲུག་ཅུར་མནར་མེད་སོང་།། རྒྱལ་རིགས་རྒྱལ་པོ་གང་གིས་སྤང་བྱེད་ཡག་
པའི། ། དགེ་སློང་དམིགས་ལྟ་མང་པོ་དེ་དག་ཀྱང༌། །ཚེ་རབས་བསམ་ཡས་དམྱལ་
བའི་གནས་སུ་ལྷུང༌། ། ཆོས་ཀྱི་རྒྱལ་པོ་བདག་ཉིད་ལྷ་མོར་བཅས། ། སྲོག་ཆགས་བྱེ་
བ་ཁྲག་ཁྲིག་དྲུག་ཅུ་རྣམས། །དེ་དག་ཀུན་གྱིས་ཏིང་འཛིན་བཟང་པོ་འདི། ། ཐོབ་
ནས་རྐང་གཉིས་གཙོ་བོ་མྱ་ངན་འདས། །དེ་ལྟར་བདག་ཉིད་ཆེན་པོ་དེ་གཉིས་ཀྱིས་
323



བསམ་གཏན་གྱི་མཐུ་ཆེན་པོས་ལོག་པར་ལྟ་བ་དེ་དག་སྡུག་བསྔལ་གྱི་ཕུང་བོ་དཔག་
ཏུ་མེད་པ་དེ་མ་ཐག་ཏུ་མྱོང་ཞིང་། གུས་པར་བྱེད་པ་རྣམས་བླ་ན་མེད་པའི་བྱང་
ཆུབ་ཏུ་ངེས་པར་གྱུར་པ་འདི་ནི་བསམ་གཏན་གྱི་མཐུ་ཆེན་པོ་ལས་བྱུང་བ་ཡིན་
ནོ། །དེ་ལྟ་བུ་ཕྱིས་བྱུང་བའང་། བཅོམ་ལྡན་འདས་ཀྱིས་བཀའ་སྩལ་པ།། མར་
མེ་མཛད་ནི་དེ་ན་གཅིག་ཏུ་གྱུར། ། དེ་ཚེ་ཆོས་སྨྲ་གཉིས་པ་ང་ཡིན་ནོ། །དེ་དག་
རྗེས་མཐུན་རྒྱལ་པོ་བྱམས་པ་ཡིན། །ལྷ་མོ་དེ་ནི་ཟླ་འོད་གཞོན་ནུ་སྟེ། ། རྒྱལ་པོ་དེ་
ཡི་ནུ་བོ་སྡིག་པ་ཅན།། ལྷ་སྦྱིན་དེ་ཡི་ཚེ་ན་དེར་གྱུར་ཏོ། །ཞེས་གསུངས་སོ། །དེ་ལྟ་
བས་ན་དབེན་པར་བསམ་གཏན་ལ་མཉམ་པར་བཞག་ན་གཞན་གྱི་དོན་སྤྱོད་པར་
འགྱུར་ཞིང་གནོད་པ་རྣམས་ཀྱིས་ཀྱང་རྫི་བར་མི་འགྱུར་རོ། །དེ་བཞིན་དུ་སྡིག་པའི་
གྲོགས་པོ་དག་བསྟེན་པས་དཔག་ཏུ་མེད་པའི་སྡུག་བསྔལ་མྱོང་བར་འགྱུར་རོ་ཞེས་
ཀྱང་བརྗོད་པར་བྱའོ། ། གཞན་ཡང་བདག་ཉིད་བག་ཡོད་པར་བྱས་ན་སྡིག་པའི་
གྲོགས་པོའི་དབང་དུ་མི་འགྱུར་རོ། །ཞེས་ཀྱང་བརྗོད་པར་བྱའོ། ཁྱེའུ་གཉིས་ཀྱི་
སྐྱེས་པའི་རབས་ཏེ་བཞི་བཅུ་ལྔ་པའོ། ། །། ཨ་ཏཱི་ཀ་ལྔ་དང་།
1:|:ཀྱི ས་ 1
ཞེ་དྲུག་པ། རྒྱལ་པོ་བརྟན་པའི་བྱིན་གྱི་སྐྱེས་པའི་རབས།
2༈ སྐྱེས་བུ་དམ་པ་རྣམས་ནི་སངས་རྒྱས་ཀྱི་ཆོས་ཡོངས་སུ་རྫོགས་པར་བྱེད།
པའི་དོན་དུ་བསམ་གཏན་དང་ཏིང་ངེ་འཛིན་ལ་བརྩོན་པར་བྱེད་པའི་ཡོན་ཏན་
བསམ་གྱིས་མི་ཁྱབ་བོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་
ནི་འཇིག་རྟེན་གྱི་ཁམས་འཛམ་བུའི་རྒྱལ་མཚན་ཞེས་བྱ་བར། བཅོམ་ལྡན་འདས་
འདི་བྱང་ཆུབ་སེམས་པར་གྱུར་པ་ན་རྒྱལ་པོ་བརྟན་པས་བྱིན་ཞེས་བྱ་བར་གྱུར་ཏོ་
ཞེས་གྲགས་སོ། ། དེའི་ཚེ་འཛམ་བུའི་གླིང་འདིའང་ཤིན་ཏུ་གཙང་ཞིང་མཉམ་པ་
ཡངས་པར་གྱུར་ཏེ་གྲོང་ཁྱེར་བྱེ་བ་བརྒྱ་ཕྲག་བདུན་ཅུ་རྩ་དྲུག་བྱུང་བ་ཐམས་ཅད་
ཀྱང་ཆུ་ཞེང་དུ་དཔག་ཚད་ལྔ་པ་རིན་པོ་ཆེ་སྣ་བདུན་ལས་མངོན་པར་གྲུབ་པ།
སྐྱེད་མོས་ཚལ་བརྒྱ་ཕྲག་མང་པོས་རབ་ཏུ་བརྒྱན་པ་བྱུང་ངོ་། །འཛམ་བུའི་རྒྱལ་
324



མཚན་དེར་བྱུང་བ། །སྐྱེད་མོས་ཚལ་མཆོག་དེ་དག་རྣམས། ། མཁའ་ལ་སྐར་མ་
བཀྲིམ་པ་བཞིན། །རབ་ཏུ་མཛེས་ཤིང་གསལ་བར་སྣང༌། ། ཆེད་དུ་བསྐོར་བའི་
བཟའ་ཤིང་རྣམས། ། འབྲས་བུ་མེ་ཏོག་ཚོགས་ཀྱིས་གང༌། །བྱ་ཚོགས་དུ་མས་་་
བསྟོད་པ་བཞིན། །ལ་གུ་ཨཱ་མྲ་འཛམ་བུ་དང་། །ཀར་ཎི་ཙམ་པ་བྷཱར་ཎ་སོགས། །
ལྗོན་པའི་ཚོགས་ཀྱིས་རབ་ཏུ་བརྒྱན། ། དེ་ན་བྱ་ཚོགས་མང་པོ་འདུས་པ་དག །
ཡན་ལག་བཀྲ་ཞིང་ཚོན་ཆེན་ཁ་དོག་འབར། ། ཤིན་ཏུ་ཡིད་འོང་སྒྲ་འཇམ་དགའ་
བས་འབྱིན། །ཀ་ལ་པིང་ཀ་རྨ་བྱ་ནེ་ཙོ་དང༌། ། ཁུ་བྱུག་རི་སྐྱེགས་ངང་པའི་རྒྱལ་པོ་
དང་། །ཤང་ཤང་ཏེ་འུ་ཀུན་ནས་སྒྲ་སྙན་པ། ། རབ་ཏུ་སྒྲོགས་བྱེད་ལྷ་ཡི་སིལ་སྙན་
བཞིན། །བཏང་ཐུང་མྱ་ངན་ཚང་དང་པ་ ཤ་ཀ། ཨ་ཏི་མུཀྟ་མེ་ཏོག་སྐྱ་སྣར་
དང༌། །པདྨ་ཨུཏྤལ་ཀུ་མུད་པདྨ་དཀར། ། པདྨ་འདབ་སྟོང་བརྒྱ་ཡིས་རབ་ཏུ་
བརྒྱན། །མེ་ཏོག་དེ་དག་རྫིང་བུ་མཛེས་པར་བྱེད། །དྲི་ཞིམ་སྤོས་མཆོག་དམ་པས་
སོ་སོར་བརྒྱན། ། རྫིང་བུ་སྡུག་ཅིང་ཤིན་ཏུ་མཛེས་པར་ གྱུར། ། དེ་ལྟར་རབ་ ཏུ་
མཛེས་པའི་འཛམ་བུའི་གླིང་དེར་སྐྱེས་པའི་རྒྱལ་པོ་བརྟན་པས་བྱིན་ཞེས་བྱ་བ་དེ་
ཡང་རང་བཞིན་འདི་ལྟ་བུར་གྱུར་ཏེ། རྣམ་དག་རིགས་སྐྱེས་རྣམ་པར་དག་པའི་
ལྷ་ཡི་ལྷ་ལྟར་མཚུངས་མེད་པ། ། རྒྱལ་པོ་དེ་ནི་རྣམ་པར་རྒྱལ་བའི་བསོད་ནམས་
མཐུ་ཡིས་ཁྱད་དུ་འཕགས་ཤིང་བལྟ་ན་སྡུག་པའི་བུ་ཡིང་ལྔ་བརྒྱ་ལྡན་པར་གྱུར། །
བརྩེ་བའི་ཤུགས་ཀྱིས་སྐྱེ་བོ་ཀུན་ལ་མཉམ་པར་སྐྱོང་བའི་ས་སྐྱོང་གྱུར། །དེ་ལྟ་བུའི་ .
རྒྱལ་པོ་ཆེན་པོ་དེ་ས་ཆེན་པོ་རྒྱ་མཚོའི་མཐའི་ཀླས་པ་མཚོན་གྱི་ཆད་པ་མེད་ཅིང་
བདེ་བར་སྐྱོང་བ་ལས། དེའི་ཚེ་སེམས་ཅན་ཐམས་ཅད་ཀྱི་དོན་ལ་མཉམ་པར་
གཟིགས་པའི་ཐུགས་རྗེ་ཆེན་པོ་དང་ལྡན་པ། – ཡང་དག་པར་རྫོགས་པའི་སངས་
རྒྱས་བཅོམ་ལྡན་འདས་གཟི་བརྗིད་ཚོགས་ཀྱི་རྒྱལ་པོ་ཞེས་བྱ་བ། དགྲ་བཅོམ་པ་
བྱེ་བ་ཕྲག་དྲུག་ཅུ་དང་བཅས་པ་འཇིག་རྟེན་དུ་བྱུང་ངོ༌། །དེའི་ཚེ་རྒྱལ་པོ་ཆེན་པོ་དེ་
འཁོར་དང་བཅས་པ་རྣམས་དེ་བཞིན་གཤེགས་པ་དེ་ལ་རབ་ཏུ་དད་པར་གྱུར་ནས་
མཆོད་པའི་བྱེ་བྲག་དཔག་ཏུ་མེད་པས་མཆོད་ཅིང་སྤྱོད་པ་འདི་ལྟ་བུ་མངོན་དུ་བྱས་
325



སོ། །རྒྱལ་བ་དེ་ལ་གུས་པ་རབ་བསྐྱེད་དེ། ། ཞབས་ལ་མི་ཡི་བདག་པོས་ཕྱག་འཚལ་
ནས། །དེ་ཚེ་སྟོབས་བཅུ་ལྡན་པའི་སྤྱན་སྔར་འདུག །རབ་ཏུ་དགའ་ཞིང་སོར་
བཅུས་ཐལ་མོ་སྦྱར། །དེ་ཡི་སྤྱོད་པ་ཡོངས་སུ་དག་རིག་ནས། ། དབང་པོ་དག་ལ་
དབང་གིས་ཕ་རོལ་ཕྱིན། ། རྒྱལ་བས་མི་མཆོག་མོས་པ་མཁྱེན་པ་ཡིས། །དེ་ལ་ཏིང་
འཛིན་རྒྱལ་པོ་འདི་བཤད་དོ། ། རྒྱལ་པོ་དེ་ནི་དོན་དམ་འདི་ཐོས་ཚེ། །འཕགས་
པའི་དགའ་བ་མཚུངས་མེད་སྐྱེས་ནས་སུ། ། གླིང་བཞིའི་རྒྱལ་སྲིད་ཐམས་ཅད་རྣམ་
སྤངས་ཏེ། །འདོད་པ་བོར་ཏེ་ཁྱིམ་ནས་མངོན་པར་བྱུང་། ། སངས་རྒྱས་འདོད་
པས་བྱང་ཆུབ་དོན་དུ་ཡང་། ། གང་ཚེ་རྒྱལ་པོས་ས་བོར་རབ་བྱུང་ཚེ། །འཛམ་བུ་
རྒྱལ་མཚན་དེ་ཡེ་མི་ཀུན་ཡང༌། །འདོད་པའི་ཡོན་ཏན་སྤངས་ནས་རབ་ཏུ་བྱུང༌། །
དེ་ལྟར་རྒྱལ་པོ་ཆེན་པོ་དང་འཛམ་བུའི་རྒྱལ་མཚན་གྱི་མི་ཐམས་ཅད་ཁྱིམ་གྱི་བདེ་བ་
དང་འདོད་པ་ཐམས་ཅད་སྤངས་ཏེ་སངས་རྒྱས་ཀྱི་བསྟན་པ་ལ་རབ་ཏུ་བྱུང་ནས་
ཏིང་ངེ་འཛིན་ལ་བརྩོན་པར་གྱུར་པ་དེའི་ཚེ། ། དེ་དག་གི་ཡོན་ཏན་གྱི་ཁྱད་པར་
འདི་ལྟ་བུར་གྱུར་ཏེ། དེ་ཚེ་འཛམ་བུའི་རྒྱལ་མཚན་ན། ། སྣ་ཚོགས་གོས་ཀྱི་ཤིང་
བྱུང་སྟེ། །དགེ་སློང་ཕོ་མོ་དེ་དག་ལ། །ཉེ་བར་སྤྱད་པའི་ཆོས་གོས་དག །དུར་
སྒྲིག་དྲི་མ་མེད་པའི་ཚོགས། །རབ་མཛེས་བསམས་པ་ཙམ་གྱིས་བྱུང༌། །མ་རྨོས་ཁ་
ཟས་ སྣ་ ཚོགས་པ། ། ལྷུང་བཟེད་བཅས་པའང་བྱུང་བར་གྱུར། །འདོད་པའི་ལྷ་
ཚོགས་ཀུན་གྱིས་ཀྱང་། །གཡོག་དང་བསྙེན་བཀུར་བྱེད་པོར་གྱུར། །དེ་ལྟར་སངས་
རྒྱས་བྱིན་རླབས་དང༌། ། རྒྱལ་པོ་དེ་ཡི་ལྷག་བསམ་སྟོབས། ། འདི་འདྲའི་སྟོབས་
ཅན་ སུ་ལ་ཡོད། །དེ་ལྟར་འཛམ་བུའི་རྒྱལ་མཚན་གྱི་རྒྱལ་པོ་དང་བཅས་པའི་སྐྱེ་
བོའི་ཚོགས་དེ་དག་ཐམས་ཅད་ཏིང་ངེ་འཛིན་རྒྱལ་པོ་ལ་དད་ཅིང་ཏིང་ངེ་འཛིན་གྱི་
དོན་ལ་སྤྱོད་པར་གྱུར་ཏོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་སློབ་པར་
འདོད་པས་ཀྱང་ཁྱིམ་གྱི་གནས་ལ་ལྟོས་པ་མེད་པར་སངས་རྒྱས་ཀྱི་བསྟན་པ་ལ་རབ་
ཏུ་བྱུང་ཞིང༌། ཏིང་ངེ་འཛིན་སྟོན་པའི་མདོ་སྡེ་དག་མཉམ་པ་དང་། ཏིང་ངེ་
འཛིན་གྱི་དོན་སྒོམ་པ་ལ་བརྩོན་པར་བྱའོ། ། སྐྱེས་པའི་རབས་འདི་ཉིད་ཀྱི་འཇུག་
326



ཐོགས་སུ་ད་ལྟར་གདམས་པའི་ཚིགས་སུ་བཅད་པ་གསུངས་པ། ། གཞོན་ནུ་ལྟོས་
ཤིག་རྒྱལ་མཆོག་དེ་ཡང་ནི། །ས་རྣམས་ཐམས་ཅད་རབ་སྤངས་རབ་བྱུང་ན། །
ཟད་པའི་དུས་ན་སེམས་ཅན་མང་པོ་དག །ཤིན་ཏུ་ལོངས་སྤྱོད་ཆུང་ཡོང་ཁྱིམ་མི་
གཏོང་། །ཤིང་སྒྲོག་དང་ནི་བཅིང་བ་ཆད་པ་མང་། །གཤེ་ཞིང་སྤྱི་བས་སྡུག་བསྔལ་
མི་དགའ་བ། ། རྒྱལ་པོའི་ཆད་པ་མང་པོ་བཟོད་པར་བྱེད། ། ལོངས་སྤྱོད་ཆུང་ལ་
ཁྱིམ་ན་བཟའ་བ་མེད། །ཤིན་ཏུ་ཚེ་ཡང་ཐུང་ལ་ནོར་ཡང་མེད། །རབ་ཏུ་བག་ཆུང་
བསོད་ནམས་སྟོབས་ཀྱང་མེད། །མི་མཁས་བཟོ་ཡི་གནས་ཀྱང་མི་ཤེས་ཏེ། །དབུལ་
པོར་གྱུར་ཅིང་ཁྱིམ་གནས་ནོར་ཡང་མེད། ། དྲི་མ་མི་དག་གཞན་ གྱི་བུད་མེད་་་་
ཆགས། ། ཕྲག་དོག་བྱེད་ཅིང་ཤིན་ཏུ་བརྩོན་པ་མེད། ། ཉོན་མོངས་ཆོས་ལྡན་ཚུལ་
ལ་མི་གནས་ཀྱང་། །དེང་ནི་སངས་རྒྱས་ཉིད་དུ་འགྱུར་ཞེས་སྨྲ། །གསོག་གིས་སླུ་
ཞིང་བབ་ཅོལ་བྱེད་པ་དག །ད་ནི་ཕྱུག་པོའི་འཇིག་རྟེན་ཆོས་ནོར་སྦྱིན། །གནོད་
པ་བྱེད་ཅིང་ཚུལ་འཆོས་སྒྱུར་བ་དག །དེང་ནི་སངས་རྒྱས་ཉིད་དུ་འགྱུར་ཞེས་
སྨྲ། །གཞན་དག་བསང་ཞིང་བཅིང་དང་འཚེ་ལ་དགའ། །ཚུལ་ཁྲིམས་འཆལ་བ་མ་
རུངས་ཞེ་སྡང་ཡིད། །བྱས་པ་མི་བཟོ་དབྱེན་བྱེད་ཚེར་མར་གནས། ། བཙུན་པ་
བྱང་ཆུབ་སྟོན་པ་སྟོན་ཅེས་སྨྲ། །གང་ལས་དེས་ནི་བྱང་ཆུབ་སྤྱོད་ཐོས་པ། །དེ་ཉིད་
ལ་ནི་ཁོང་ཁྲོ་རབ་བསྐྱེད་ནས། ། མཁས་པ་འཁྲུལ་བའི་ཚིག་འགའ་ཐོས་ན་ཡང་། །
དེ་ལ་མི་སྙན་བརྒྱ་དག་སྒྲོགས་པར་བྱེད། །གཞོན་ནུ་ང་ཡི་ཚིག་འདི་ཐོས་ནས་སུ། །
དེ་དག་དང་ནི་བསྟེན་པར་མ་བྱེད་ཅིག །བྱང་ཆུབ་དམ་པ་རིག་པར་འདོད་ན་
ནི། །རྨི་ལམ་དུ་ཡང་དེ་ལ་ཡིད་མ་རྟོན། ། སྦྱངས་ཚུལ་བསྙུངས་པ་ཡོན་ཏན་དུ་མ་
ནི། ། བསྐལ་པ་བརྒྱ་ཕྲག་མང་པོ་རབ་བཤད་ཀྱང་། ། དེ་ཡི་ཡོན་ཏན་དག་ལ་མི་
གནས་ན། །བྱང་ཆུབ་ཞི་བ་མཆོག་ནི་རྟོགས་མི་འགྱུར། ཁོར་མོར་ཡང་ནི་དགེ་
ཞིང་འཇམ་པར་གྱིས། ། ཚུལ་ཁྲིམས་དག་ཅིང་རྟག་ཏུ་དད་པའི་ཡིད། ། ཁོར་མོར་
ཚུལ་ཁྲིམས་ཡོངས་སུ་དག་པར་གྱིས། །རིང་པོར་མི་ཐོགས་ཏིང་འཛིན་མཆོག་ཐོབ་
འགྱུར། །ང་རྒྱལ་མི་བྱེད་ཐ་བ་མ་བསྐྱེད་པར། ། རྟག་ཏུ་ཡིད་ནི་ཡོངས་སུ་དག་པར་
327



གྱིས། །ང་རྒྱལ་རྒྱགས་དང་ཆགས་པ་ཀུན་སྤོངས་ལ། །ཏིང་འཛིན་མཆོག་འདི་རབ་
ཏུ་ཐོབ་པར་གྱིས། ། རྟག་ཏུ་ཡོན་ཏན་ལས་ནི་རྒྱལ་བ་དྲན། །གསེར་མཆོག་མདོག་
འདྲ་ཤིན་ཏུ་འོད་མཛད་པ། །མཚན་མོ་གནམ་ལ་སྐར་མས་གང་བ་ལྟར། ། ཐུབ་
པའི་སྐུ་ནི་མཚན་གྱིས་ཡོངས་སུ་རྒྱས། །འཆག་ཅིང་འདུག་དང་འགྲེང་ཞིང་ཉལ་བ་
ན། ། མི་གང་ཐུབ་པའི་ཟླ་བ་དྲན་བྱེད་པས། ། དེ་ཡི་མདུན་ན་རྟག་ཏུ་ཐུབ་པ་
བཞུགས། །དེ་ནི་རྒྱ་ཆེར་མྱ་ངན་འདས་པར་གྱུར། །གདུགས་དང་རྒྱལ་མཚན་བླ་
རེ་བ་དན་མཆོག །ཕྱེ་མ་བྱུག་པ་མང་པོ་ཀུན་ཐོགས་ལ། །རྟག་ཏུ་བདེ་བར་
གཤེགས་ལ་མཆོད་པར་གྱིས། ། རིང་པོར་མི་ཐོགས་ཏིང་འཛིན་མཆོག་འདི་་་སྐབས་
འཐོབ། ། སྤོས་མཆོག་ཕྲེང་བ་མེ་ཏོག་བྱུག་པ་དང་། །རོལ་མོ་སིལ་སྙན་མང་པོ་རབ་
ཐོགས་ལ། །རྒྱལ་བའི་མཆོད་རྟེན་དག་ལ་མཆོད་པར་གྱིས། ། རིང་པོར་མི་ཐོགས་
ཏིང་འཛིན་མཆོག་འདི་འཐོབ། ། གླུ་གར་བཟང་པོ་སྣ་ཚོགས་མང་པོ་དང་། ། ཡིད་
གཙང་བཞད་གད་རོལ་མོ་བཟང་པོ་དང་། །རྟག་པར་མར་མེ་ཕྲེང་བདུག་བཟང་པོ་
ཡིས། ། མཚུངས་པ་མེད་ལ་མཆོད་བཟང་རབ་གྱིས་ཤིག །མཁར་རྔ་དང་ནི་སྒྲ་
སྙན་རྫ་རྔ་བརྒྱ། །རྔ་དང་གླིང་བུ་སྒྲ་མཆོག་སྣ་ཚོགས་དང༌། ། སྒྲ་སྙན་རོལ་མོ་ཡོན་
ཏན་སྣ་ཚོགས་ཀྱིས། །དང་བའི་ཡིད་ལྡན་འདྲེན་པ་མཆོད་པར་གྱིས། །སངས་རྒྱས་
སྐུ་གཟུགས་ཤིན་ཏུ་མཛེས་པ་དག །རིན་ཆེན་བྱི་དོར་ལེགས་པར་བྱས་པ་ཡང་། །
ལྟ་ན་སྡུག་ཅིང་ཤིན་ཏུ་བཟང་པོ་གྱིས། །རིང་པོར་མི་ཐོགས་ཏིང་འཛིན་མཆོག་འདི་
འཐོབ། ། དེ་བཞིན་གསེར་དག་དང་ནི་དངུལ་དག་དང༌། །ཙན་དན་ གྱི་ནི་ སྐུ་
གཟུགས་བཟང་པོ་དག །མཛེས་ཤིང་ཤིན་ཏུ་ལྟ་ན་སྡུག་པར་གྱིས། །རིང་པོར་མི་
ཐོགས་ཏིང་འཛིན་མཆོག་འདི་འཐོབ། །འཇིམ་པ་དང་ནི་དེ་བཞིན་རྡོ་བ་དང༌། །
ཤིང་དང་རི་མོ་བྲིས་པའི་སྐུ་གཟུགས་དག །མཛེས་ཤིང་ཤིན་ཏུ་ལྟ་ན་སྡུག་པར།
གྱིས། ། རིང་པོར་མི་ཐོགས་ཏིང་འཛིན་མཆོག་འདི་འཐོབ། ། རྟག་ཏུ་ནགས་ཁྲོད།
དབེན་པ་བསྟེན་པར་གྱིས། །གྲོང་དང་གྲོང་ཁྱེར་དགའ་བ་རྣམས་སྤོངས་ལ། །བསེ་
རུ་ལྟ་བུར་གཉིས་སུ་མེད་པར་གྱིས། །རིང་པོར་མི་ཐོགས་ཏིང་འཛིན་མཆོག་འདི་
328



11
་
ཐོབ། །ད་ནི་ཆོས་རྗེ་ཁྱོད་ནི་ང་ཡི་བུ། །ང་ཡི་ཏིང་འཛིན་སྤྱོད་པ་རྗེས་སུ་སློབས། །
ང་ནི་དེ་ཚེ་ཕྱོགས་སུ་གྲགས་པ་ཡི། །མི་དབང་བརྟན་པོས་བྱིན་ཞེས་བྱ་བར་གྱུར། །
ཏིང་འཛིན་ཞི་བ་མཆོག་འདི་ཚོལ་བའི་ཕྱིར། །ངས་སྔོན་སངས་རྒྱས་མཐའ་ཡས་
མཆོད་པ་བྱས། །རྟག་པར་ངས་ནི་ཚུལ་ཁྲིམས་རྣམ་དག་བསྲུངས། །ང་ཡིས་སྟོབས་
བཅུ་དག་ལ་རི་མོར་བྱས། ། ཏིང་འཛིན་ཞི་བ་མཆོག་འདི་ཚོལ་བའི་ཕྱིར། །ངས་
སྔོན་བུ་དང་ཆུང་མ་ཡོངས་བཏང་སྟེ། ། མགོ་དང་རྐང་ལག་མིག་མཆོག་བཟང་པོ་
བྱིན། ། ཞུམ་པའི་སེམས་སུ་ནམ་ཡང་ཡོངས་མ་བྱས། ། ཞེས་ གསུངས་པ་འདི་ནི་
བྱང་ཆུབ་སེམས་དཔའ་རྣམས་ཀྱི་ཏིང་ངེ་འཛིན་བཙལ་ བར་བྱ་བ་རྣམས་ལས་་་
བརྩམས་ཏེ་གསུངས་པ་ཇི་ལྟ་བ་བཞིན་དུ་བསྒྲུབ་པར་བྱ་ཞིང༌། །བསམ་གཏན་གྱི་
མཐུ་བསྐྱེད་པར་གྱུར་པས་དཔག་ཏུ་མེད་པའི་དོན་དུ་འགྱུར་རོ་ཞེས་ཀྱང་སྦྱར་བར་
བྱའོ། །རྒྱལ་པོ་བརྟན་པས་བྱིན་གྱི་སྐྱེས་པའི་རབས་ཏེ་བཞི་བཅུ་དྲུག་པའོ། ། ། །
ཞེ་བདུན་པ། བྱང་ཆུབ་སེམས་དཔའ་ ་ ་ ༌ ་
1:| བདེ་བ་སྦྱིན་གྱི་སྐྱེས་པའི་རབས། - ༡༩
1917 ༑ སྐྱེས་བུ་དམ་པ་རྣམས་ནི་བྱ་དཀའ་བ་དུ་མས་བདག་ཉིད་ཀྱི་ཏིང་ངེ་འཛིན་
གྱི་མཐུ་ཡོངས་སུ་རྫོགས་པར་བྱེད་ཅིང་དཔག་ཏུ་མེད་པའི་སེམས་ཅན་གྱི་དོན་ཡོང་
བྱེད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་བསྐལ་པ་གྲངས་
མེད་དཔག་ཏུ་མེད་པ་འདས་ པའི་སྔ་རོལ་ཏུ། ” བཅོམ་ལྡན་འདས་དེ་བཞིན་
གཤིགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དབྱངས་བྱིན་ཞེས་
བྱ་བ་འཇིག་ རྟེན་ དུ་བྱུང༌སྟེ། སངས་རྒྱས་ཀྱི་མཛད་པ་ཐམས་ཅད་ཡོངས་སུ་
རྫོགས་ནས་ཡོངས་སུ་མྱ་ངན་ལས་འདས་པར་གྱུར་ཏོ། །དེའི་ཚེ་འཛམ་བུའི་གླིང་གི་
རྒྱལ་པོ་དཔལ་དབྱངས་ཞེས་བྱ་བས་དེ་བཞིན་གཤེགས་པ་མྱ་ངན་ལས་འདས་པའི་
སྐུ་གདུང་ལ་མཆོད་པའི་ཕྱིར། མཆོད་རྟེན་དེ་བཞིན་གཤེགས་པའི་རིང་བསྲེལ་གྱི་
སྙིང་པོ་ཅན་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཁྲི་བཞི་སྟོང་བྱས་ཏེ། མཆོད་
329
བྱང་ཆུབ་སེམས་དཔ : བྱ
ཞི་བདུན་པ།
:



རྟེན་རེ་རེ་ལའང་མར་མེ་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཁྲི་བཞི་སྟོང་བཙུགས་
སོ། ། དེ་བཞིན་དུ་རོལ་མོ་སིལ་སྙན་དང་། མེ་ཏོག་དང༌། བདུག་པ་དང་།
སྤོས་དང་། ཕྲེང་བ་དང་། བྱུག་པ་དང༌། ཕྱེ་མ་དང་། ན་བཟའ་དང་
གདུགས་དང༌། རྒྱལ་མཚན་དང་། བ་དན་ཡང་མར་མེའི་གྲངས་སྙེད་བྱས་
སོ། ། དེ་ལྟར་རྒྱལ་པོ་ཆེན་པོ་དཔལ་དབྱངས་ཀྱིས། ། རྒྱལ་བ་མཆོད་ཕྱིར་མཆོད་
རྟེན་མཆོད་པར་བྱས། ། རབ་ཏུ་བཀྲ་ཞིང་རབ་བཀྲ་རབ་གང་བྱས། ། དེ་ཡི་མཐུ་
ཡིས་མཐུ་ཆེན་རྫུ་འཕྲུལ་ཅན། །བྱང་ཆུབ་སེམས་དཔའ་སེམས་ཅན་ཕན་བརྩོན་
པ། །བྱེ་བ་ཁྲག་ཁྲིག་བརྒྱ་སྟོང་བརྒྱ་ཕྲག་བཅུ། ། སྡེ་སྣོད་བསྡུ་ཕྱིར་རྣམ་པར་འདུས་
པ་ཡང་། ། མི་དབང་རྒྱལ་པོ་དེ་ཡིས་མཆོད་པར་བྱས། ། ཡང་དེའི་ཚེ་བྱང་ཆུབ་
སེམས་དཔའ་ཆེན་པོ་བདེ་བ་སྦྱིན་ཞེས་བྱ་བ་ཞིག་བྱུང་ སྟེ། འདི་ལྟ་བུའི་རང་
བཞིན་དང་ཁྱད་པར་གསལ་བར་མངོན་པར་གྱུར་པ་སྙམ་སེམས་སོ། །དེ་ནི་བྱིས་པ་
གཞོན་ནུ་ནས། ། སྐར་མའི་བདག་པོ་ཟླ་བ་བཞིན། །རྣམ་པར་དཀར་བའི་རིགས་
སུ་གྱུར། །དབང་པོ་རབ་ཏུ་ཞི་ཞིང་དུལ། །ལང་ཚོའི་ཡོན་ཏན་ལྷག་པར་འཕེལ། །
རིག་པའི་གནས་ཀྱི་ཡོན་ཏན་རྫོགས། །དྲི་མེད་སྟོན་ཟླའི་ཡར་ངོ་བཞིན། ། ཡོན་
ཏན་བདུན་པོའི་ཁྱད་པར་དག །ཇེ་བས་ཇེ་ཆེར་གསལ་གྱུར་ཅིང༌། །འདམ་ལས་
འཐོན་པའི་པདྨ་བཞིན། །འཇིག་རྟེན་འདོད་པས་གཙེས་པ་མེད། །དེ་ནི་རྒྱལ་བའི་
བསྟན་ལ་རབ་བྱུང་ནས། ། གཅིག་ཏུ་བག་ཡོད་སྙིང་རྗེའི་དབང་གྱུར་པས། །ཏིང་
འཛིན་ཞི་བ་འདི་ནི་མངོན་དུ་བྱས། །གཞན་གྱི་དོན་སྤྱོད་དེ་ཡང་རྗེས་སུ་སྟོན། །དེ་
དེ་ལྟར་རང་གི་ཏིང་ངེ་འཛིན་གྱི་མཐུ་ཐོབ་ཅིང་སྙིང་རྗེ་ཆེན་པོས་སངས་རྒྱས་ཀྱི་
བསྟན་པ་རྣམ་པར་སྤེལ་བར་བྱ་བའི་ཕྱིར་བསམ་གཏན་དང་ཏིང་ངེ་འཛིན་གྱི་ཁྱད་
པར་སྟོན་པ་ལ་གཞོལ་བར་གྱུར་ཏོ། །དེ་ནས་དུས་གཞན་ཞིག་གི་ཚེ་རྒྱལ་པོ་ཆེན་པོ་
དཔལ་དབྱངས་ཀྱིས་ཆོས་བགྲོ་བའི་དོན་དུ་བྱང་ཆུབ་སེམས་དཔའི་ཚོགས་ཐམས་
ཅད་ལ་གསོལ་བ་བཏབ་ནས། དེའི་ནུབ་མོ་དེ་བཞིན་གཤེགས་པའི་མཆོད་རྟེན་
དེ་དག་ལ་མཆོད་པ་སྔ་མ་བས་ཀྱང་ཆེས་ལྷག་པར་བྱས་ཏེ། འཁོར་གྱི་ཁྱམས་ཆེན་
330



པོ་ཕྱག་བདར་བྱས་ ཤིང༌། ། ཆག་ཆག་བཏབ་ནས། དེའི་ནུབ་མོ་དེ་བཞིན་་་་
གཤེགས་པའི་མཆོད་རྟེན་སྤོས་ཀྱིས་བྱུགས་ཏེ་མེ་ཏོག་བཀྲམ་ཞིང་རིན་པོ་ཆེའི་ཁྲི་སྣ་
ཚོགས་བཤམས་ཤིང༌། བདག་ཉིད་ཀྱང་གསོ་སྦྱོང་ལེགས་པར་བླངས་ནས་བདག་
ཉིད་ཀྱི་ཁང་པའི་ཡང་ཐོག་ཏུ་ཆོས་ཉན་པའི་ཕྱིར་བཙུན་མོའི་འཁོར་དང་བཅས་ཏེ་
འདུག་གོ །གཞན་ཡང་ཆོས་ཉན་པའི་ཕྱིར་ལྷ་དང་མི་དཔག་ཏུ་མེད་པ་འདུས་
པར་གྱུར་ཏེ་དེའི་ཚེ། བྱང་ཆུབ་སེམས་དཔའ་བདེ་བ་སྦྱིན་གྱིས་དེ་ལྟ་བུའི་འདུས་
པ་དེ་མཐོང་ནས་འདི་སྙམ་དུ་སེམས་སོ། །ཀྱེ་མའོ་འདི་ལྟར་རྒྱལ་པོ་ཆེན་པོའི་ལྷག་
པའི་བསམ་པས་ཡོངས་སུ་བསྐུལ་ཞིང་འདུས་པར་གྱུར་པའི་སྐྱེ་བོའི་ཚོགས་ཆེན་པོ་
འདི་དག་ཀྱང་བླ་ན་མེད་པའི་བྱང་ཆུབ་ལ་གཞུག་པའི་ཕྱིར་དང༌། གཞན་ཡང་
ཆོས་ཐམས་ཅད་ཀྱི་རང་བཞིན་མཉམ་པ་ཉིད་རྣམ་པར་སྤྲོས་པའི་ཏིང་ངེ་འཛིན་གྱི་
རྒྱལ་པོ་བདག་ ཉིད་ཀྱིས་ཐོབ་པར་བྱ་བའི་ཕྱིར། རྒྱལ་པོ་དཔལ་དབྱངས་ཀྱིས་
མཆོད་པའི་ཚོགས་དེ་དག་ཐམས་ཅད་ཟིལ་གྱིས་མནན་པར་བྱས་ཏེ། ། འཁོར་དང་
བཅས་པ་ངོ་མཚར་དུ་འགྱུར་བར་བྱ་གོར་མ་ཆག་གོ་སྙམ་སྟེ། དེ་ནས་དགེ་སློང་
བདེ་བ་སྦྱིན། །རྒྱལ་པོའི་མཆོད་རྟེན་དྲུང་དུ་ནི། །འདུས་པའི་ཚོགས་དང་ལྷན་
ཅིག་ཏུ། །ཆོས་ཀྱི་དོན་དུ་ལྷགས་གྱུར་པ། །དེ་ཚེ་བདག་གི་ལག་པ་གཡས། །འབྲུ་
མར་གྱིས་བྱུགས་རིས་ཀྱིས་དཀྲིས། །མར་མེའི་སྙིང་པོ་ཇི་བཞིན་དུ། །རང་གི་ལག་
པ་སྤར་བར་བྱས། ། དེ་ལྟར་བྱང་ཆུབ་སེམས་དཔའ་བདེ་བ་སྦྱིན། །བདག་གི་ལག་
པ་པདྨའི་མཆོག་དེ་ནི། ། སྔོན་ཤིང་བཞིན་དུ་རབ་ཏུ་འབར་གྱུར་ཀྱང་། །ལུས་ཀྱི་
བཞིན་མདངས་ལྷག་པར་གསལ་བ་འདྲ། །གང་ཚེ་ལག་པ་རབ་ཏུ་སྤར་ཞིང་འབར་
རབ་གྱུར་པའི་འོད་ཟེར་དྲ་བ་ཅན། །འོད་སྟོང་འབར་བས་སྒྲོན་མེ་འབར་བ་བྱེ་བ་
ཁྲག་ཁྲིག་ཟིལ་གྱིས་མནན་པར་གྱུར། །དེ་ཡི་མཐུ་ཡིས་ས་གཞི་རི་དང་རྒྱ་མཚོར་
བཅས་པ་དགའ་བའི་ལུས་ལྟར་གཡོས། །ལྷ་དང་ལྷ་མིན་མིའམ་ཅི་དང་མི་ཡི་ཚོགས་
རྣམས་རབ་ཏུ་དང་བར་བྱས། ། བརྩོན་འགྲུས་ཆེན་པོས་གསལ་བའི་འོད་ཀྱིས་་་
བདུད་ཀྱི་སེམས་ནི་རྩེ་བཞིན་བསྲེག་པར་བྱས། །ཚ་ཟེར་བྱེད་པ་འོད་སྟོང་འབར་
331



བས་སྣང་བར་ནུས་མིན་གླིང་བར་རྣམས་ཀྱང་སྣང་། །འདི་འདྲའི་མཐུ་ཆེན་ཁྱད་
པར་མཐུ་འདི་གསལ་བར་གྱུར་པས་ལྷག་བསམ་གསལ་བ་བཞིན། །འདི་ནི་བྱང་
ཆུབ་སེམས་དཔའ་མཐུ་ཆེན་བྱང་ཆུབ་ཞུགས་པ་རྨད་དུ་བྱུང་བའི་སྤྱོད་པ་ཡིན། །དེ་
ལྟར་བྱང་ཆུབ་སེམས་དཔའ་རང་གི་ཡན་ལག་དམ་པ་སྒྲོན་མེ་བྱས་ཤིང༌། འདུས་
པའི་ཚོགས་དེ་དག་ཐམས་ ཅད་ལ་ཆོས་ཀྱི་རང་བཞིན་མཉམ་པ་ཉིད་ཀྱི་ཏིང་ངེ་
འཛིན་ཡང་ཚིག་དང་ཡི་གེ་རྒྱུན་ཆགས་པས་འཁོར་དེ་དག་ཐམས་ཅད་ལ་རྒྱ་ཆེར་
ཡང་དག་པར་རབ་ཏུ་བསྟན་ཏོ། ། དེའི་ཚེ་རྒྱལ་པོ་དཔལ་དབྱངས་འཁོར་དང་
བཅས་པ་བྱང་ཆུབ་སེམས་དཔའ་བདེ་བ་སྦྱིན་གྱིས་ལག་པ་འབར་བར་བྱས་པའི་
འོད་ཀྱིས་མར་མེའི་ཚོགས་དེ་དག་ཐམས་ཅད་ཟིལ་གྱིས་མནན་ཏེ་སྣང་བར་བྱེད་
ཅིང་ ཆོས་ སྟོན་པ་མཐོང་སྟེ། རབ་ཏུ་གུས་པའི་སེམས་ཀྱིས་བྱང་ཆུབ་ སེམས་
དཔའ་བདེ་བ་སྦྱིན་གང་ན་བ་དེར་ལོགས་སུ་མཆོངས་ནས་སོང་ངོ༌། ། དེ་ཚེ་དེ་ལ་
བརྩེ་བས་དེ་ལོགས་སུ། ། སྟོང་ཕྲག་བརྒྱ་ཡི་ཁྲུ་ཚད་གཡང་ས་དེར། ། མཆོངས་པར་
གྱུར་ཀྱང་ལྷ་རྣམས་ཀྱིས་བཟུང་བས། ། ཉེས་པ་མེད་པར་བྱ་འཕུར་བཞིན་དུ་་་
གྱུར། །དེ་ནས་རྒྱལ་པོ་འཁོར་དང་བཅས་པ་བྱང་ཆུབ་སེམས་དཔའི་དྲུང་དུ་ཕྱིན་པ་
དང༌། །འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བདེ་བ་སྦྱིན་
བདག་གི་ལག་པ་བསྲེགས་ཤིང་འབར་བར་མཐོང་ནས། དེ་ཉམ་ཉེས་སུ་དོགས་
པའི་སེམས་ཀྱིས་རྒྱལ་པོ་སྐྱེ་བོའི་ཚོགས་ཆེན་པོ་དང་བཅས་པ་དུ་ཞིང་སྐད་ཆེན་པོ་
ཕྱུང་ནས་ཆོ་ངེས་བཏབ་སྟེ་དྲུང་དུ་འདུག་གོ །དེའི་ཚེ་བྱང་ཆུབ་སེམས་དཔའ་
བདེ་བ་སྦྱིན་གྱིས་རྒྱལ་པོ་ཆེན་པོ་དཔལ་དབྱངས་ལ་སྨྲས་པ། རྒྱལ་པོ་ཆེན་པོ་ཅིའི་
སླད་དུ་སྐྱེ་བོའི་ཚོགས་ཆེན་པོ་དང་བཅས་པ་བདག་གི་མདུན་དུ་བཞུགས་ཤིང་སྐད་
ཆེན་པོ་བྱུང་སྟེ་ཆོ་ངེས་བཏབ་ནས་མཆི་མ་འབྱིན་པར་མཛད། : དེ་སྐད་ཅེས་སྨྲས་
པ་དང༌། ། རྒྱལ་པོ་དཔལ་དབྱངས་ཀྱིས་བྱང་ཆུབ་སེམས་དཔའ་བདེ་བ་སྦྱིན་ལ་
ཚིགས་སུ་བཅད་པ་ སྨྲས་པ། ཤེས་རབ་ཆེན་པོ་བདེ་བ་སྦྱིན། ། ཆོས་སྨྲ་བ་ནི་
མཁས་པ་ཡི། །ཡན་ལག་མ་ཚང་རིག་ནས་ནི། །སྐྱེ་བོ་འདི་དག་དེ་ཕྱིར་དུ།གཟི་
332



བརྗོད་ཕུང་པོ་འཕགས་པ་ཡི། །འདི་ལྟ་བུ་ཡི་གཟུགས་འདི་ཡང༌། །ལག་པ་ཉམས་
པར་ཤེས་ནས་ནི། །བདག་ཀྱང་ཤིན་ཏུ་སྡུག་བསྔལ་ལོ། །ཁྱོད་ཀྱི་ལག་པ་འབར་
བྱས་པས། ། དེ་ཡི་འོད་ནི་ཕྱོགས་བཅུར་བཏང་། ། ཁྱོད་ལས་བྱུང་བའི་ལྷ་རྫས་
ཀྱིས། །མར་མེ་འདི་དག་མི་གསལ་བྱས། །ས་འདི་རབ་ཏུ་གཡོས་གྱུར་ཏེ། ཁྱོད་
ཀྱི་སེམས་ནི་གཡོས་པ་མེད། །དེ་ནས་བདག་ནི་སེམས་སྐྱེས་པས། ། མཁས་པ་ཐ་
མལ་མ་ཡིན་སྙམ། །བདག་གི་བཙུན་མོའི་འཁོར་བཅས་པ། ཁྲུ་ནི་སྟོང་ཕྲག་བརྒྱ་
བ་ཡི། ། ཁང་པའི་སྟེང་ནས་མཆོངས་གྱུར་ཀྱང༌། ། བདག་གི་ལུས་ལ་གནོད་མ་་
གྱུར། ། ལེགས་སོ་ཡེ་ཤེས་ངོ་མཚར་ཁྱོད། ། ལེགས་སོ། སེམས་ཀྱང་བླ་ན་མེད། །
བརྩོན་འགྲུས་ལེགས་བརྩམས་ལེགས་པ་སྟེ། ། བསམ་གཏན་ཆེན་པོ་ལེགས་པ་ས་
ཡིན། །གང་གིས་ལག་པ་འབར་བྱས་ཀྱང༌། ། ཁྱོད་ལ་ནམ་ཡང་གཡོ་བ་མེད། །
དགའ་ཞིང་རངས་པ་སྐྱེས་ནས་སུ། །ཕྱིར་ཡང་ཆོས་འདི་རབ་ཏུ་འཆེད། ། ཇི་ལྟར་
ཟླ་བ་ཉ་བ་དང་། ། ནམ་མཁའ་དཀྱིལ་ན་ཉི་མ་བཞིན། ། རི་རབ་རི་ཡི་ རྒྱལ་ པོ་
ལྟར། ། རབ་ཏུ་མཛེས་ཤིང་ལྷམ་མེར་སྣང་། ། བདག་ཀྱང་མཁས་པ་ཁྱོད་བཞིན་
དུ། ། སྨོན་ལམ་ཡོངས་སུ་རྫོགས་པར་བགྱི། །ལུས་ལ་ཕངས་པ་རབ་སྤངས་ཏེ། །
བདག་གིས་སྲོག་ཆགས་དོན་རྣམས་བགྱི། །ཆོས་ཀྱི་དགའ་བས་རངས་གྱུར་ཏེ། །
འདི་ལྟར་བདག་ནི་བདེ་གྱུར་ཀྱང་། །ཁྱེད་ཀྱི་ལག་པ་མ་ཚང་བ། །དེས་ནི་རབ་ཏུ་
སྡུག་བསྔལ་ལོ། །དེ་སྐད་ཅེས་སྨྲས་པ་དང་། ། རྒྱལ་པོ་ལ་སོགས་པ་སྐྱེ་བོའི་ཚོགས་
དེ་དག་ཐམས་ཅད་ལ། བྱང་ཆུབ་སེམས་པས་ཚིགས་སུ་བཅད་པའི་དབྱངས་ཀྱིས་
སྨྲས་པ། ། གང་ལ་ལག་པ་མེད་པ་ཡང༌། །དེ་ནི་ཡན་ལག་མ་ཚང་མིན། ། སུ་ལ་
ཚུལ་ཁྲིམས་མེད་པ་དག །དེ་ནི་ཡན་ལག་མ་ཚང་ཡིན། །རུལ་པ་ཡི་ནི་ལུས་འདི་
ཡིས། །བསམ་གྱིས་མི་ཁྱབ་ཡོན་ཏན་ལྡན། །འཇིག་རྟེན་ཀུན་ གྱི་ མཆོད་ པའི་་༌་
གནས། །དེ་བཞིན་གཤེགས་པ་བདག་གིས་མཆོད། ། སྟོང་གསུམ་རིན་ཆེན་ཡོངས་
བཀང་སྟེ། །འཇིག་རྟེན་མགོན་ལ་མཆོད་པ་བས། ། སུ་དག་ཆོས་རྣམས་སྟོང་རིག་
ནས། །ལུས་ཀྱི་མཆོད་པ་བསམ་མི་ཁྱབ། །རྒྱལ་པོ་ཆེན་པོ་གཞན་ཡང་དེ་བཞིན་
333



གཤེགས་པ་ལ་མཆོད་པས་གནས་སྐབས་སུའང་གནོད་པར་མི་འགྱུར་ཏེ། །བདག་
གིས་བདེན་པའི་ཚིག་བརྗོད་པར་བགྱིའོ། ། རྒྱལ་པོ་ཆེན་པོ་བདག་ལ་གསོན། །
བདེན་པ་གང་གིས་སངས་རྒྱས་མཆོག །འཇིག་རྟེན་མཆོད་རྟེན་བདག་འགྱུར་
ན། །ས་འདི་རབ་ཏུ་གཡོ་བར་འགྱུར། །གཞན་ཡང་སེམས་ཅན་དཔག་མེད་པ། །
བྱང་ཆུབ་ ཏུ་ ཡང་སེམས་བསྐྱེད་དེ། ། ཅི་སྙེད་ཀྱི་ནི་དོན་བྱ་ཞིང༌། ། ཆོས་རྣམས་
ཐམས་ཅད་དམིགས་མེད་པར། །ལག་པ་ཞེས་ཀྱང་བྱ་མེད་ན། །བདེན་པ་དེ་ཡིས་
སྔོན་ལྟར་བདག །ལག་པ་མྱུར་དུ་འབྱུང་བར་ཤོག །སྲིད་གསུམ་སེམས་ཅན་ཇི་
སྙེད་པ། །གནོད་པ་ཐམས་ཅད་རབ་སྤངས་ནས། །ཐམས་ཅད་མཁྱེན་པའི་གཟི་
བརྗིད་ཀྱི། ། ཐམས་ཅད་མཉམ་པར་བཞག་པར་ཤོག །དེ་སྐད་ཅེས་བརྗོད་མ་
ཐག་ཏུ་བྱུང་ཆུབ་སེམས་དཔའ་བདེ་བ་སྦྱིན་གྱི་ལག་པ་ཟླ་བ་སྒྲ་གཅན་ལས་གྲོལ་བ་
བཞིན་དུ་མཚན་ཐམས་ཅད་ཀྱིས་མངོན་པར་བརྒྱན་ཏེ་སྔ་མ་བས་ཀྱང་ལམ་མེར་
གྱུར་ཏོ། ། ཨེ་མའོ་བྱང་ཆུབ་སེམས་དཔའ་མཁས་པ།ཡིས། ། ཏིང་འཛིན་མཐུ་ཡི་
ཁྱད་པར་གསལ་བ་འདི། ། སྐར་མའི་ནང་ན་བསིལ་ཟེར་བྱེད་པ་བཞིན། །གསལ་
བར་བསྟན་པ་འདི་ནི་རིགས་པ་སྙམ། །གང་ཚེ་དགེ་སློང་བདེ་བ་སྦྱིན། ། མཐོང་
བར་གྱུར་བའི་བུད་མེད་ཚོགས། །དེ་དག་སྐྱེས་པའི་དབང་པོ་ཐོབ། །ལྷ་ཡང་བྱེ་བ་
ཕྲག་སྟོང་དང༌། །དེ་བཞིན་ཀླུ་དབང་ཀུན་གྱིས་ཀྱང་། །བདེ་བ་སྦྱིན་ལ་མཆོད་པའི་
ཕྱིར། །བར་སྣང་ལ་ནི་འདུག་ནས་སུ། །དེ་ཚེ་མེ་ཏོག་མནྡ་རས། །དགེ་སློང་དེ་ལ་
འཐོར་བར་བྱེད། །མི་མ་ཡིན་པའི་མེ་ཏོག་གིས། །འཛམ་བུའི་གླིང་འདི་གང་བར་
གྱུར། ། ལྷ་མོ་བྱེ་བ་ཁྲག་ཁྲིག་རྣམས། ། ཀླུ་དབྱངས་རོལ་མོ་རབ་ཏུ་བྱེད། ། དེ་ཚེ་
བདེ་བ་སྦྱིན་པ་ཡིས། །སྒྲ་འདི་དག་ནི་བྱུང་བ་ན། །རྣམ་འཕྲུལ་འདི་ནི་སངས་རྒྱས་
དག །བྱེ་བ་སྟོང་གིས་གཟིགས་པར་འགྱུར། །རང་རང་གི་ནི་ཞིང་དག་ ཏུ། །
དགེ་སློང་ཕ་དང་དགེ་སློང་མ། །དགེ་བསྙེན་ཕ་དང་དགེ་བསྙེན་མ། ། གྲགས་པ་
ཆེན་པོས་གོ་བར་མཛད། །དགེ་སློང་བདེ་བ་སྦྱིན་པ་དེ། །མཁས་ཤིང་སྟོབས་ཀྱང་
ཆེ་བ་སྟེ། །སངས་རྒྱས་ཀྱི་ནི་ཡེ་ཤེས་ཕྱིར། ། དེས་ནི་ལག་པ་འབར་བར་བྱས། །དེ་
334



ཡིས་ཞིང་རྣམས་སྟོང་དག་དང༌། །གང་གཱ་ཡི་ནི་བྱེ་མ་སྙེད། ། མར་མེ་དེས་ནི་སྣང་
བྱས་ཏེ། །བསྲེག་པའི་བསྐལ་པ་བྱུང་བ་བཞིན། །མེ་ཏོག་དང་ནི་ཕྱེ་མ་ཡིས། ། ཞིང་
རྣམས་ཐམས་ཅད་གང་བར་གྱུར། ། ས་གཞི་དག་ནས་ ཡན་ཆད་དུ། ། བུས་ནུབ་
ཙམ་དུ་གང་བར་གྱུར། ། རིན་ཆེན་མེ་ཏོག་ཐམས་ཅད་ཀྱིས། ། སངས་ རྒྱས་ཞིང་
འདི་གང་བར་གྱུར། །རིན་ཆེན་བཀོད་པ་ཐམས་ཅད་ཀྱིས། ། ཞིང་འདི་རབ་ཏུ་
བརྒྱན་པར་བྱས། །དེ་ལྟ་བས་ན་བྱང་ཆུབ་སེམས་དཔའ་ཏིང་ངེ་འཛིན་ཚོལ་ཞིང་
གཞན་གྱི་དོན་ཡོངས་སུ་སྤྱོད་པ་ན་དེ་ལྟར་བརྩོན་པར་བྱས་པས་གཞན་གྱི་དོན་
དཔག་ཏུ་མེད་པ་འགྲུབ་པར་འགྱུར་རོ། །བྱང་ཆུབ་སེམས་དཔའི་རྗེས་སུ་སློབ་པར་
འདོད་པ་རྣམས་ཀྱིས་འདི་ལྟ་བུའི་བརྩོན་འགྲུས་བརྩམ་པར་བྱའོ་ཞེས་ཀྱང་བརྗོད་
པར་བྱའོ། ། དེ་ལྟ་བུའི་དོན་དེ་ཡང་བཅོམ་ལྡན་འདས་ཀྱིས་བཀའ་སྩལ་པ། ། དེ་
ལྟར་སྤྱད་པ་སྤྱོད་པའི་ཚེ། །ང་ནི་བདེ་བ་སྦྱིན་པར་གྱུར། ། མ་ཕམ་པ་ནི་དཔལ་
དབྱངས་ཡིན། ། མཁས་པས་མདོ་སྡེ་འདི་ཐོས་ནས། །ལུས་ལ་ཕངས་པ་མ་བྱེད་
པར། ། ཏིང་འཛིན་རྗེས་སུ་བསླབ་པར་གྱིས། ། ཞེས་ གསུངས་སོ། ། བྱང་ཆུབ་་་་
སེམས་དཔའ་བདེ་བ་སྦྱིན་གྱི་སྐྱེས་པའི་རབས་ཏེ་བཞི་བཅུ་བདུན་པའོ། ། ། །།
ཞེ་བརྒྱད་པ། དགེ་སློང་སྙན་པའི་འོད་ཀྱི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་བདག་ཉིད་བྱ་དཀའ་བའི་ཏིང་ངེ་འཛིན་གྱི་གོ་ཆ་
བགོས་ཏེ་འགྲོ་བའི་དོན་ཡོངས་སུ་སྤྱོད་པར་བྱེད་དོ། །དེ་ཡང་འདི་སྐད་ཐོས་ཏེ།
སྔོན་བྱུང་བ་འདས་པའི་དུས་ན་ཡང་དག་པར་རྫོགས་པའི་སངས་རྒྱས་བཅོམ་ལྡན་
འདིས་ཚོགས་ཀྱི་དབང་ཕྱུག་ཅེས་བྱ་བ་འཇིག་རྟེན་དུ་བྱུང་ངོ༌། ། དེའི་བསྟན་པ་
ཡོངས་སུ་ནུབ་ཏུ་ཉེ་བ་ན་ཆོས་སྨྲ་བའི་དགེ་སློང་སྙན་པའི་འོད་ཅེས་བྱ་བ་ཞི་བ་དུལ་
བ་རང་བཞིན་གྱི་ཡོན་ཏན་དང་ལྡན་པ། སེམས་ཅན་ཐམས་ཅད་ལ་སྙིང་བརྩེ་
བར་བྱེད་པ། ། སངས་རྒྱས་ཀྱི་བསྟན་པ་ལེགས་པར་བསྲུང་བ། ཏིང་ངེ་འཛིན་
བསྒོམ་པ་ལ་གཞོལ་བ། ། བྱ་བ་དང་བྱ་བ་མ་ཡིན་པར་ལེགས་པར་སྟོན་པ་ལ་མཁས་
335



པའི་རང་བཞིན་ཅན་གཞན་གྱི་དོན་བྱེད་པ་ལ་ཞུགས་པ་ཞིག་བྱུང་བར་གྱུར་ཏོ་ཞེས་
གྲགས་སོ། ། དེ་ནི་གསུམ་རིག་དབང་པོ་དུལ་བ་དང༌། ། མང་དུ་ཐོས་ཤིང་མངོན་
ཤེས་ལྔ་ཡང་ཐོབ། ། ཏིང་འཛིན་ཞི་བ་འདི་ནི་ཡོངས་སུ་སྟོན། ། སྟོང་ཞིང་ཞི་བའི་
བཟོད་ལ་རབ་ཏུ་གནས། །སྙིང་རྗེའི་བདག་ཉིད་གཞན་ལ་ཕན་པར་བརྩོན། །འགྲོ་
བའི་བླ་མ་བཞིན་དུ་མཐུན་པར་གྱུར། ། དེ་ལྟ་བུའི་དགེ་སློང་ཆེན་པོ་དེ་ཏིང་ངེ་
འཛིན་གྱི་ཚུལ་ལེགས་པར་གནས་ཤིང༌། ། སངས་རྒྱས་རྣམས་ཀྱིས་བསྔགས་པའི་
དབེན་པའི་ཕན་ཡོན་ཤེས་ཀྱང་། སངས་རྒྱས་ཀྱི་བསྟན་པའང་ཟླ་བ་མར་གྱི་ངོ་
བཞིན་དུ་འགྲིབ་པར་གྱུར་པའི་གནས་སྐབས་དེ་ཡང་མཐོང་ཞིང་སྐྱེ་བོ་རྣམས་ཀྱང་
རབ་ཏུ་མ་རུངས་པར་རིག་ནས་དེ་སྙིང་རྗེ་ཆེན་པོའི་དབང་དུ་གྱུར་ཏེ། ཀྱེ་མ་
མཚར་བྱས་སེམས་ཅན་རྣམས་ནི་བསྟན་པའི་དོན་ལ་རིང་དུ་གྱུར་ཅིང་བླ་ན་མེད་
པའི་བྱང་ཆུབ་ཀྱི་ལམ་ལས་ཉམས་ཏེ་ངན་འགྲོ་ལོག་པར་ལྟུང་བ་ལ་བབ་པར་གྱུར་
ཏོ། །རྒྱལ་བའི་བསྟན་པ་མ་སྨད་པ། །ཚུལ་ཁྲིམས་རྩ་བ་ལས་བྱུང་ཞིང༌། ། བསམ་
གཏན་དྲི་བསུང་ཕུན་སུམ་ཚོགས། །ཤེས་རབ་ཡལ་གས་རྣམ་མཛེས་པ། ། ཕན་པར་
བྱེད་པའི་ལྗོན་ཤིང་འདི། །ཅུང་ཟད་དུས་ལས་ཡོལ་བ་སྙམ། ། དེ་ལྟར་མ་རུངས་
སེམས་ཅན་ལ། །དམ་པ་རྣམས་ཀྱིས་ཕན་གདགས་པར། །ལྷག་པར་བརྩོན་པར་བྱ་
བའི་རིགས། ། བདག་ཉིད་ཆེན་པོ་དེ་དེ་ལྟར་བློ་ལ་ངེས་པར་བྱས་ནས་ས་ཆེན་པོ་
འདི་སྐྱོང་བར་བྱེད་པའི་རྒྱལ་པོ་བསོད་ནམས་བློ་གྲོས་ཞེས་བྱ་བ་སྔོན་གྱི་རྒྱལ་བ་ལ་
ལྷག་པར་བྱ་བ་བྱས་པ། །སྐྱེ་བོ་རྣམས་ཆོས་བཞིན་དུ་སྐྱོང་བར་བྱེད་པ་ཞིག་ཡོད་དེ།
དེ་ཉིད་ཆོས་ལ་བསྐུལ་ན་སྐྱེ་བོ་གཞན་ཡང་དེའི་རྗེས་སུ་སྤྱོད་པས་སེམས་ཅན་གྱི་དོན་
དུ་འགྱུར་བར་རིག་ནས་རྨད་དུ་བྱུང་བའི་སྤྱོད་པ་འདི་ལྟ་བུ་མཛད་པར་གྱུར་ཏོ། །
ས་བདག་རྒྱལ་པོ་ཆོས་ཀྱི་རང་བཞིན་ལ། །རབ་ཏུ་གཞོལ་ཞིང་བདག་ཉིད་ཆེན་པོ་
དེས། ། སྣོད་དུ་གྱུར་ཅིང་གཞན་གྱི་དོན་བྱེད་པར། ། དྲང་པོའི་ལམ་དུ་ཁྱུ་མཆོག་
འགྲོ་བ་བཞིན། །རྗེས་སུ་འབྲང་རྣམས་དོན་དུ་འགྱུར་རིག་ནས། ། དགེ་སློང་སྙན་
འོད་རྒྱལ་པོའི་ཕོ་བྲང་སོང༌། །དེ་ནི་དྲན་དང་ལྡན་ཞིང་རྟོགས་པར་ལྡན། །བརྟུལ་
336



ཞུགས་ལྡན་ཞིང་དེས་པ་ཚུལ་ཁྲིམས་དགའ། ། དབྱངས་ཀྱང་སྙན་ཞིང་མི་རྩུབ་
འཇམ་པ་སྟེ། ཁམས་རྣམས་ཤེས་ཤིང་དབང་མཆོག་རབ་ཏུ་ཐོབ། །ལྷ་ཡང་བྱེ་བ་
བརྒྱ་ཕྲག་ཕྱིར་འབྲང་ཞིང་། །གྲོང་དུ་འོངས་ནས་བསྔགས་པ་བརྗོད་བྱེད་པས། །
བསོད་ནམས་བློ་གྲོས་དད་ཅིང་འདུན་གྱུར་ནས། །སྲོག་ཆགས་བརྒྱ་སྟོང་གིས་ཀྱང་
བཀུར་སྟི་བྱས། །དེ་ལྟར་སྐྱེས་བུ་དམ་པ་དེ་རྒྱལ་པོའི་ཕོ་བྲང་འཁོར་དུ་སྙིང་རྗེའི་
དབང་གིས་སོང་སྟེ། །ཏིང་ངེ་འཛིན་གྱི་ཚུལ་བསྟན་པ་ལས། ། སེམས་ཅན་རྣམས་
དད་པའི་དབང་གིས་དེ་ལ་ཆོས་གོས་བྱེ་བ་བརྒྱ་སྟོང་དག་ཀྱང་ཕུལ་ཞིང་གྲགས་པ་
དང་སྙན་པས་ཕྱོགས་ཐམས་ཅད་དུ་ཁྱབ་པར་གྱུར་ཏོ། །དེའི་དབང་གིས་རྙེད་པ་
དང་བཀུར་སྟི་དོན་དུ་གཉེར་བའི་དགེ་སློང་བརྒྱ་ཕྲག་མང་པོ་ཕྲག་དོག་གི་སེམས་
ཀྱིས་རབ་ ཏུ་འཁྲུགས་པར་གྱུར་ཏོ། ། དམ་པ་རྣམས་ཀྱི་བསོད་ནམས་སྟོབས། །
གཞན་ལ་ ཕན་བར་བྱེད་པའི་མཆོག །རབ་ ཏུ་ ཕུན་ སུམ་ཚོགས་ ལྡན་ པ། ། དེ།
མཐོང་བས་ནི་སྐྱེ་བོ་གཞན། ། མུན་པའི་བློ་ལྡན་དེ་དག་ལ། ། ཆེད་དུ་ཕྲོགས་པར་
གྱུར་པ་བཞིན། ། ཕྲག་དོག་རླུང་གིས་བསྐུལ་ བ་ ཡི། ། ཞེ་སྡང་མེ་ནི་ རབ་འབར་
བས། །དཀར་པོའི་ས་བོན་སྲེག་བྱེད་ཅིང་། །ངོ་ཚ་མེད་པར་སྤྱོད་གྱུར་པ། །འདི་
ནི་༦༽ཇིག་རྟེན་ངན་པའི་ལུགས། །དེ་ལྟར་ཕྲག་དོག་དང་ལྡན་པའི་སྐྱེ་བོ་དགེ་སྦྱོང་
གི་གཟུགས་ཅན་བདུད་ཀྱི་གཉེན་དུ་གྱུར་བ་དེ་དག་ཚུལ་ཁྲིམས་ལ་མི་གནས་ཤིང་ངོ་
ཚ་མེད་ལ་བག་མེད་པར་སྤྱོད་པས་བྱང་ཆུབ་སེམས་དཔའ་ལ་ལྷག་པར་ཞེ་སྡང་ཞིང་
མི་སྙན་པ་སྒྲོགས་པར་བྱེད་པ། ། རྒྱལ་པོ་བསོད་ནམས་བློ་གྲོས་དེས་རིག་ནས་དགེ་
སློང་དེ་བསྲུང་བའི་དོན་དུ་སྲོག་ཆགས་སྟོང་ཕྲག་ལྔ་བརྒྱ་རྣམས་གོ་ཆ་དང་མཚོན་ཆ་
ལེགས་པར་ཐོགས་པས་ཆོས་སྨྲ་བ་དེ་བསྲུང་ཞིང་བཀུར་སྟི་བྱས་སོ། །ལོག་པར་སྤྱོད་
པའི་སྐྱེ་བོ་ངན་པ་དག །གླང་ཆེན་སྨྱོན་པ་ཆང་གིས་མྱོས་པ་བཞིན། ། བདག་
གཞན་ཕུང་བར་བྱེད་ལ་རབ་ཏུ་གནས། །གང་གིས་བསོད་ནམས་མཐུ་ཡིས་ཐོབ་
གྱུར་པའི། །བརྒྱ་བྱིན་དཔལ་ལ་ལྷ་མིན་གཏུམ་པོ་དག །ཕྲག་དོག་དབང་གིས་
ལྷག་པར་སྡུག་བསྔལ་འགྱུར། །དེ་ནས་དུས་གཞན་ཞིག་གི་ཚེ་སྐྱེས་བུ་དམ་པ་དེ་
337



བསད་པར་འདོད་པའི་ཕྱིར་དགེ་སློང་ངན་པ་མང་པོ་དེ་དག་མཚོན་རྣོན་པོ་ཐོགས་
ཏེ་འོངས་པ་ན། །དེ་ལྟ་བུའི་བདག་ཉིད་ངན་པའི་ཚུལ་དེ་བདག་ཉིད་ཆེན་པོ་དེས་
མཐོང་ནས་འཇིགས་པ་མེད་ཅིང་སྙིང་རྗེ་ཆེན་པོ་དང་ཆོས་ཐམས་ཅད་སྟོང་པ་ཉིད་
ཀྱི་རྣམ་པར་རྗེས་སུ་དྲན་ཏེ། །བདག་ཉིད་ཀྱི་ཕྱག་མེ་ཏོག་པདྨ་ཁ་འབུས་པ་ལྟར་
མཛེས་པ། ཚུལ་ཁྲིམས་ཀྱི་རྒྱན་གྱིས་མཛེས་པས་རང་གི་སྤྱི་བོར་ཐལ་མོ་སྦྱར་ཏེ།
བག་ཚ་བ་མེད་པའི་སྒྲ་དབྱངས་ཀྱིས་བདེན་པའི་ཚིག་སྨྲས་པ། རྒྱལ་བ་སངས་
རྒྱུས་རྣམས་ལ་ཕྱག་འཚལ་ལོ། ། བདེན་པ་གང་གིས་ཆོས་འདི་སྟོང་པ་ན། ། མཚོན་
ཆ་འདི་རྣམས་མེ་ཏོག་མིན་དར་གྱུར། །སེམས་ཅན་སུ་དག་ང་ལ་སྡང་བྱེད་པ། །དེ་
དག་ཕྱིར་ནི་བྱང་ཆུབ་བདག་སྤྱོད་གྱུར། །ཐུབ་པ་ཚུལ་ཁྲིམས་བརྟུལ་ཞུགས་ལྡན་པ་
ཡིས། ། གཞན་དུ་མི་འགྱུར་ཚིག་འདི་སྨྲས་མ་ཐག །ནགས་ཚལ་བཅས་པའི་ས་
ཡང་རབ་ཏུ་གཡོས། །མཚོན་ཆ་དེ་དག་མེ་ཏོག་མན་དར་གྱུར། །དགའ་བའི་ཚལ་
ན་དགའ་བས་ལྷ་མོ་དག །མེ་ཏོག་ཐོགས་ཏེ་རབ་ཏུ་གཡོ་བ་བཞིན། །དམིགས་པ་
ཅན་དག་མཚོན་ཆ་ཐོགས་པ་ནི། །དེ་ཚེ་ལུས་དང་སེམས་ནི་ཞུམ་གྱུར་ནས། །དེ་
ནས་དྲུང་དུ་ཉེ་བར་འོང་མ་ནུས། །སྐྲག་ཅིང་སྤ་གོང་ནད་ཀྱིས་བཏབ་པ་བཞིན། །
དེ་དག་གདོང་ཡང་ཟླ་བའི་དཀྱིལ་འཁོར་ལ། །སྒྲ་གཅན་ཁ་རླངས་ཕོག་པས་ཉམས་
པོ་འདྲ། ། གང་དག་དེ་སྔོན་གྱུར་པའི་སྐྱེ་བོ་རྣམས། །ཁྱད་པར་དུ་ཡང་ངོ་མཚར་
ཆེན་པོར་གྱུར། །སུ་དག་ཐུབ་དབང་ལ་ནི་དད་མོས་ཤིང༌། །གང་དག་སྟོང་པ་ཞི་བ་
འདོད་པ་རྣམས། །དེ་དག་ཨ་ལ་ལ་སྟོང་བརྗོད་ནས་སུ། ། གོས་མཆོག་བརྒྱ་ཡིས་
དགེ་སློང་མངོན་པར་གཡོགས། །དེ་ལྟར་བདག་ཉིད་ཆེན་པོ་དེ་ལ་ལོག་པར་ལྟ་བའི་
སྐྱེ་བོ་དེ་དག་གི་གནོད་པས་ལུས་དང་སེམས་རྫི་བ་མེད་པར་གྱུར་ཏེ་སླར་ཡང་སེམས་
ཅན་གྱི་དོན་དུ་ཏིང་ངེ་འཛིན་རབ་ཏུ་ཞི་བའི་ཚུལ་ལོ་བརྒྱད་ཅུའི་བར་དུ་བརྟན་པར་
གྱུར་ཏོ། ། དེ་ལྟ་བས་ན་སྐྱེས་བུ་དམ་པ་རྣམས་ནི་བདག་གཅིག་པུ་ཞི་བའི་ཏིང་ངེ་
འཛིན་སྒྲུབ་པ་མ་ཡིན་ཏེ། གཞན་གྱི་དོན་ལ་བརྩོན་པའི་དབེན་པ་དང་ལྡན་པ་
ཡིན་ནོ། ། དེ་ལྟ་བུའི་ལས་བརྩམས་ནས་ད་ལྟར་དང་མ་འོངས་པའི་དུས་སུ་འབྱུང་
338



བར་འགྱུར་བའང་བཅོམ་ལྡན་འདས་ཀྱིས་བཀའ་སྩལ་པ།། སྔོན་གྱི་སྲིད་པ་དེ་
ལྟར་སྤྱད་སྤྱོད་པ། །དགེ་སློང་སྙན་འོད་དེ་ནི་ང་ཉིད་ཡིན། །བསོད་ནམས་བློ་གྲོས་
རྒྱལ་པོའི་བུ་དེ་ནི། ། ཚེ་རབས་སྟོང་དུ་གྲོགས་བྱས་བྱམས་པ་ཡིན། །གཞོན་ནུ་ཐོས་
ནས་ང་ཡི་རྗེས་སུ་སློབས། །ང་ནི་མྱ་ངན་འདས་གྱུར་ཕྱི་མའི་ཚེ། །དམ་པའི་ཆོས་ནི་
རྣམ་པར་འཇིག་པ་ན། །དགེ་སློང་མུ་སྟེགས་བློ་ལ་བརྩོན་པ་དག – །དེ་དག་ང་ཡི་
ཞི་བའི་ཆོས་ལམ་སྤོང༌། །ཁེངས་ཤིང་རྒོད་ལ་གཏུམ་ཞིང་སྤྱི་རྟོལ་ཆེ། ། སྡིག་པའི་
གྲོགས་པོའི་ཟས་ལ་ཆགས་པ་དག །ཆོས་གོས་ལྷུང་བཟེད་དག་ལ་ཆགས་ཤིང་
བརྐམ། ། རྙེད་ལ་གནས་ཤིང་དེ་དག་ཆོས་ལམ་སྤོང་། ། ཡིད་གཏུམ་ཞེ་སྡང་ལྡན་
ཞིང་བྱས་མི་གཟོ། ། དམན་པའི་རིགས་དང་དབུལ་པོའི་རིགས་ལས་ནི། ། ང་ཡི་
བསྟན་པ་འདི་ལ་རབ་བྱུང་ནས། ། དེ་དག་ ཞི་བའི་ཆོས་འདི་ སྤོང་བར་བྱེད། །
བདུད་དང་འདོད་ཆགས་ཞེ་སྡང་གཏི་མུག་གིས། །ཟིལ་ནོན་སྟོང་པ་ཞི་བའི་ཆོས་མི་
འདོད། །དགེ་སློང་དགེ་སློང་མ་དང་ཁྱིམ་པ་རྣམས། ། སྡིག་པའི་བློ་ཡིས་འཛིན་
བཅུག་རྨོངས་བྱས་ཏེ། ། དེ་དག་དབང་དུ་རྟག་པར་སོང་གྱུར་པ། །ཕྱི་མའི་དུས་
ལས་བྱང་ཆུབ་སྤོང་བར་བྱེད། །ང་ཡི་ཚིག་འདི་གཞོན་ནུས་ཐོས་ནས་སུ། །དགེ་
སློང་དགོན་པ་བ་དག་རྟག་ཏུ་བསྟོད། ། སུ་དག་སྟོང་པ་ཞི་ལ་དགའ་བ་ཡིས། །རྒྱལ་
བའི་ཆོས་འདི་ལེགས་པར་བཟུང་བ་ཡིན། །སུ་དག་ཏིང་འཛིན་འདི་ནི་འཛིན་གྱུར་
པ། །དེ་དག་ང་ཡི་བསྟན་ལ་རབ་བྱུང་ཞིང་། །དགེ་སློང་བསྙེན་རྫོགས་གསོ་སྦྱོང་
ལས་རྣམས་བྱས། །ཟས་ལ་མི་བརྐམ་མི་ཆགས་ཟ་བ་ཡིན། །ལུས་དང་སྲོག་ལ་ལྟ་བ་
རབ་སྤོང་ལ། །སྟོང་པ་ཤིན་ཏུ་ཞི་བ་བསྒོམ་པར་གྱིས། །བརྩོན་ཞིང་རབ་ཏུ་བརྩོན་
པའི་ཡིད་ཀྱིས་ཀྱང༌། །རི་དྭགས་བཞིན་དུ་དགོན་པར་གནས་པར་གྱིས། ། ཞེས་
གསུངས་སོ། ། དེ་ལྟ་བས་ན་བྱང་ཆུབ་སེམས་དཔའ་རྣམས་ཀྱི་རྗེས་སུ་སློབ་པར་
འདོད་པས་བསམ་གྱིས་མི་ཁྱབ་པའི་བསམ་གཏན་བསྐྱེད་པ་ལའང་སྦྱར་བར་བྱ་བ་
དང༌། །དེ་བཞིན་གཤེགས་པའི་ཡོན་ཏན་བསྔགས་པ་དང་རིམ་གྲོ་བསྐྱེད་དེ་དམ་
པའི་ཆོས་མཉན་པ་ལའང་སྦྱར་བར་བྱའོ། །དགེ་སློང་སྙན་པའི་འོད་ཀྱི་སྐྱེས་པའི་
339



་
རབས་ཏེ་བཞི་བཅུ་བརྒྱད་པའོ། །།། ཁྱི།
1:|: ཞེ་དགུ་པ། ཆུ་སྐྱེས་ཀྱི་སྐྱེས་པའི་རབས། རྒྱ་
1:|:༈ སྐྱེས་བུ་དམ་པ་རྣམས་ནི་ལས་ཀྱི་རྣམ་པར་སྨིན་པ་སྔོན་དུ་བྱས་ཤིང་འཇིག་
རྟེན་གྱི་བདེ་བ་ཐམས་ཅད་ལ་ཆགས་པ་མེད་པར་བསམ་གཏན་སྒྲུབ་པ་ལ་བརྩོན་
ཞིང་། 1:|: སེམས་ཅན་དུ་མ་དག་ཀྱང་ཡོན་ཏན་གྱི་གནས་ཐོབ་པ་ལ་འགོད་པར་བྱེད་
དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་ཡུལ་བཱ་ར་ཎཱ་སི་
ཞེས་བྱ་བར་རྒྱལ་པོ་ཚངས་བྱིན་ཞེས་བྱ་བ་བྱུང་སྟེ། དེའི་ཡུལ་ཤིན་ཏུ་འབྱོར་ཞིང་
རྒྱས་པ། །བདེ་བ། | ལོ་ལེགས་པ། སྐྱེ་བོ་མང་པོ་དང་མིས་གང་བ། ། འཐབ་པ་
དང་རྩོད་པ་དང་ཆོམ་རྐུན་རྣམས་མེད་ཅིང་ཡུལ་འཁོར་ཐམས་ཅད་ཤིན་ཏུ་བདེ་
བོར་གྱུར་པ། །རྒྱལ་པོའི་བཀའ་ཁྲིམས་བཟང་པོ་བསྒྲགས་ཤིང་སྐྱེ་བོ་རྣམས་ཀྱིས་མ་
སྨད་པ། །བཀྲ་ཤིས་ཀྱི་ཁྱད་པར་དུ་མ་དང་ལྡན་པ་བྱུང་ངོ༌། །ས་བདག་འབྱོར་བའི་
དཔལ་འབྱོར་རྒྱ་ཆེ་ཞིང༌། ། མཚོན་གྱི་ཆད་པ་མེད་ཅིང་བདེ་བར་གནས། ། དེ་ཡིས་
སྐྱེ་དགུ་ཡོངས་སུ་བསྲུང་གྱུར་ཅིང་། །མ་ལུས་ས་རྣམས་ཀུན་ལ་དབང་བྱེད་ཀྱང༌། །
གང་ན་འཇིག་རྟེན་རིགས་རྒྱུད་ཀྱིས་དབེན་པ། །དེ་ཡི་རྒྱལ་སྲིད་མཛེས་པ་མེད་གྱུར་
ཏེ། །དུས་ཚིགས་བབ་པའི་གསལ་བྱེད་ནུབ་པ་ནི། །གནམ་སའི་བྱེ་བྲག་མཛེས་པ་
མེད་པ་བཞིན། ། དེ་ལྟར་རྒྱལ་པོ་དེའི་ལོངས་སྤྱོད་ཀྱི་ཁྱད་པར་གཞན་ཕུལ་དུ་བྱུང་
དུ་ཟིན་ཀྱང་བུ་མེད་པར་གྱུར་ནས། དེས་རིག་བྱེད་ཀྱི་ཐབས་དང་སྲིད་སྒྲུབ་པའི་
བྱ་བ་ལ་བརྩོན་ཞིང་འཇིག་རྟེན་གྱི་ལྷ་ཐམས་ཅད་ལའང་གསོལ་བ་འདེབས་པར་
བྱེད་དོ། །དེ་ནས་དུས་རེ་ཞིག་གི་ཚེ་བཙུན་མོ་དམ་པ་དེ་སྲོག་ཆགས་དང་ལྡན་པར་
གྱུར་པ་ལས་རྒྱལ་པོ་དེ་ཡིད་དགའ་ཞིང་བདེ་བར་གྱུར་ཏེ། ཡུན་རིང་པོ་ནས་
མངོན་པར་འདོད་པའི་དོན་འགྲུབ་པར་འགྱུར་ཞིང་བདག་གི་རིགས་རྒྱུད་ཀྱང་བྱུང་
བར་གྱུར་ཏོ་སྙམ་དུ་ཡིད་ལ་རེ་བ་ཆེན་བྱས་ནས། བཙུན་མོ་དམ་པ་དེ་ཡང་ཚེའི་
རིག་བྱེད་ལས་བྱུང་བ་བཞིན་དུ་བདེ་བའི་ཡོ་བྱད་ཐམས་ཅད་ཀྱིས་བཀུར་སྟི་བྱས་ཏེ།
340



རིག་སྔགས་ཀྱིས་བསྲུང་བའི་ཆོ་ག་ཐམས་ཅད་ཀྱང་ཚུལ་བཞིན་དུ་བྱས་སོ། །དེ་ནས་
རྒྱལ་པོ་ཤིན་ཏུ་དགའ་གྱུར་ཏེ། ། ཕོ་བྲང་དམ་པ་རྣམས་ཀྱང་ལེགས་པར་བརྒྱན། །
གྲོང་གི་ཕྱོགས་བཞིར་སྦྱིན་པའི་བཀད་ས་དག །འཕོངས་པའི་རྫིང་དང་འདྲ་བར་
ཉེར་བཤམས་ནས། ། སློང་བ་རྣམས་ལ་བཟའ་བཏུང་བཞོན་པ་དག །ཅི་འདོད་
སྦྱིན་པ་བཏུང་ཆུ་བཞིན་དུ་བབ། ། དེ་ནས་དུས་གཞན་ཞིག་གི་ཚེ་བཙུན་མོ་ཚངས་
ལྡན་ཡིད་ལ་འདོད་པ་འདི་ལྟ་བུ་སྐྱེས་ཏེ། ཚ ཨེ་མའོ་བདག་ལྷ་དང་ཐབས་ཅིག་ཏུ་
སྐྱེད་མོས་ཚལ་གྱི་རྫིང་བུ་བསིལ་བར་གྲུ་བོ་ཆེའི་ལྡིང་ཁང་དུ་ཞུགས་ཏེ་དགའ་བར་
བྱའོ་སྙམ་དུ་བསམས་ནས། ། རྒྱལ་པོ་ལ་གསོལ་བ་དང༌། རྒྱལ་པོས་ཀྱང་དེའི་
ཡིད་བཞིན་དུ་གནང་སྟེ། | སྐྱེད་མོས་ཚལ་གྱི་རྫིང་བཟང་པོ་ཤིང་ལྗོན་པ་སྣ་ཚོགས་
ཀྱིས་མཛེས་པར་བྱས་པ། མེ་ཏོག་གི་རིགས་དུ་མ་ནི་འབར་བ་བཞིན། སྒྲ་སྙན་
པའི་བུང་བ་མང་པོ་ནི་དི་རི་རི་ཟེར།། རླུང་བསིལ་བའི་ངད་ལྡང་བ་དེ་གྲུ་བོ་ཆེའི་
ལྡིང་ཁང་རྒྱན་སྣ་ཚོགས་ཀྱིས་ནི་ཉེ་བར་བརྒྱན། རྒྱལ་པོའི་ཡོ་བྱད་སྣ་ཚོགས་ཀྱིས་
ནི་མཛེས་པར་བྱས། རྒྱལ་པོའི་ཞུག་རུམ་པ་རྣམས་ཀྱིས་ནི་བསྐོར། །བྲམ་ཟེ་
རྣམས་ཀྱིས་ནི་རྒྱལ་བར་གྱུར་ཅིག་པའི་སྒྲ་བརྗོད་བཞིན་དུ།རྒྱལ་པོ་དང་ལྷན་ཅིག་ཏུ་
གྲུ་བོ་ཆེའི་ནང་དུ་ཞུགས་ཏེ་རྩེ་བར་བྱེད་པ་ལས། དེའི་ཚེ་ཁྱེའུ་ཞིག་བཙས་སོ།
དེ་ཡི་ལུས་ནི་རབ་ཏུ་རྒྱས་ཤིང་མཛེས། ། དེ་ཡི་པགས་པ་གསེར་སྦྱངས་ཕྱིས་པ་
བཞིན། ། དབང་པོ་རབ་ཏུ་དོག་ཅིང་ཞི་ལ་མཛེས། ། མགོ་བོ་གདུགས་དང་འདྲ་
བའི་དཔལ་གྱིས་བརྒྱན། དེ་ནི་བཙས་མ་ཐག་ཏུ་རྒྱལ་པོ་དང་། ། སྐྱེ་བོའི་ཚོགས་
རྣམས་དགའ་བའི་སྒྲ་འབྱིན་པ། །གླུ་སྒྲ་སྙན་དང་དགོད་སྒྲ་འབྲེལ་བར་གྱུར། ། སྐྱེ་
བོ་གདོང་གི་པདྨ་དྲི་མེད་དག ། སོ་ཡི་ཟེ་འབྲུ་ལྷག་པར་གསལ་གྱུར་ཅིང་། །
ཡོན་ལག་འདབ་མ་དགའ་བའི་རླུང་བསྐྱོད་པས། །དེ་ཡི་ཡིད་དང་ལྷན་ཅིག་འབྲེལ་
བ་འདྲ། ། དེ་ལྟ་བུའི་མཚན་དང་ལྡན་པའི་གཞོན་ནུ་དེ་བཙས་ནས་ཉི་མ་ཉི་ཤུ་རྩ་
གཅིག་གི་བར་དུ་བཙས་སྟོན་ཆེན་པོ་བྱས་ཏེ་ཁྱེའུ་དེ་ཆུའི་དབུས་སུ་སྐྱེས་པས་མིང་
ཡང་ཆུ་སྐྱེས་ཞེས་བཏགས་སོ། ། དེ་ནས་ཁྱེའུ་དེ་མ་མ་རྣམས་ཀྱིས་རྒྱལ་པོའི་ལོངས་
341



སྤྱོད་ཀྱི་དཔལ་ཆེན་པོས་ཇི་ལྟར་འོས་པའི་ཡོ་བྱད་ཀྱིས་བསྐྱེད་ཅིང་བདེ་ལེགས་ཀྱི་
ཁྱད་པར་རྣམས་ཀྱང་ཚུལ་བཞིན་དུ་བྱས་ནས། དེ་ཉིད་ཀྱི་བསོད་ནམས་ཀྱི་མཐུ་
དང་བཅས་པས་གཟི་བརྗིད་དང་ལུས་ཀྱི་ཡོན་ཏན་རབ་ཏུ་གསལ་བར་གྱུར་ཏོ། །
དེའི་ཚེ་ཁྱེའུ་བདག་ཉིད་ཆེན་པོ་དེ་འདི་སྙམ་དུ་སེམས་ཏེ། བདག་སྐྱེ་བ་གང་ནས་
འདིར་སྐྱེས་པར་གྱུར་སྙམ་པ་ན་དེ་བདག་ཉིད་ཀྱི་མངོན་པར་ཤེས་པས་ཡོངས་སུ་
དུན་ཏེ་སེམས་ཅན་དམྱལ་བའི་གནས་ནས་འདིར་འོངས་པར་མཐོང་སྟེ། དམྱལ་
བ་དེར་སྐྱེ་བའི་རྒྱུའང་སྔོན་རྒྱལ་སྲིད་ཀྱི་བྱ་བ་བྱས་པ་ལ་བརྟེན་ནས་བག་མེད་པའི་
དབང་གིས་ཉེས་པ་དེ་ལྟར་བྱུང་བར་རིག་སྟེ་འདི་སྙམ་དུ་སེམས་སོ།། ཀྱེ་མ་བླུན་
པོའི་རང་བཞིན་ཅན། ། འགྲོ་འདི་བག་མེད་ཉེས་པ་ཡིས། ། དམྱལ་ སོགས་ སྡུག་
བསྔལ་དུ་མ་མྱོང་། ། ད་ནི་དལ་འབྱོར་རིན་ཆེན་དག 1:| །རྙེད་ཚེ་ལེ་ལོའི་སྐྱོན་
བཅོམ་ནས། ། སྡུག་བསྔལ་རྒྱ་མཚོ་སྐམ་པའི་རིགས། ། ད་ནི་བདག་གིས་ཅི་ནས་
ཐབས་བྱ་བའི་དུས་ལ་བབ་བོ་སྙམ་སྟེ་དེ་ལྐུགས་ཤིང་ཡན་ལག་འཁུམས་པ་བཞིན་དུ་
བྱས་སོ། དེ་ནས་གཞོན་ནུ་དེ་དང་དུས་མཉམ་དུ་སྐྱེས་ པའི་བློན་པོའི་བུ་ལྔ་་་
བརྒྱའང་ཆེར་གྱུར་ཏེ། ཉིན་རེ་བཞིན་དུ་རྒྱལ་པོའི་དྲུང་དུ་འོངས་པར་གྱུར་ཏོ། །
དེ་ནས་རྒྱལ་པོ་ཚངས་བྱིན་འདི་སྙམ་དུ་སེམས་ཏེ་ཀྱེ་མ་བདག་གི་གཞོན་ནུ་ཆུ་སྐྱེས་
འདི་ནི་ལྐུགས་ཤིང་ལྡང་མི་ཤེས་པར་གྱུར་པས་རྒྱལ་སྲིད་ཀྱི་བྱ་བ་བྱེད་ནུས་པར་མི་
འགྱུར་བས་གཞོན་ནུ་བཙས་པ་དོན་མེད་པར་གྱུར་ཏོ་སྙམ་དུ་སེམས་ཁོང་དུ་ཆུད་
ཅིང་མྱ་ངན་བྱེད་པ་ལ་ཞུགས་པར་གྱུར་ཏོ། །དེ་ལྟ་བུའི་ཚུལ་དེ་བློན་པོ་རྣམས་ཀྱིས་
མཐོང་ནས། ། ལྷ་ཅིའི་སླད་དུ་ཐུགས་མི་དགྱེས་པར་མཛད། ། རྒྱལ་པོས་སྨྲས་པ།
བདག་གི་རྒྱལ་སྲིད་ཕུན་སུམ་ཚོགས་གྱུར་ཀྱང༌། ། རིགས་རྒྱུད་འཛིན་པར་བྱེད་པ་
ཡོད་མེད་ཅིང་། །བུ་གཅིག་འདི་ཡང་ལྷུགས་ཤིང་འཕྱེ་བོར་གྱུར། །དེ་ཡིས་བདག་
སེམས་ཁོང་དུ་ཆུད་ཅིང་འདུག །དེ་སྐད་ཅེས་སྨྲས་པ་དང་། བློན་པོ་རྣམས་
ཀྱིས་དེ་ནི་མད་དོ་སྙམ་ སྟེ་གཞོན་ནུ་དེའི་སྐྱོན་བསལ་བ་ལ་བརྩོན་པར་གྱུར་ཏེ།
སྨན་པ་རྣམས་བསྡུས་ནས་བསྟན་པ་ན། སྨན་པ་རྣམས་ཀྱིས་གསོལ་བ། ལྷ་
342



གཞོན་ནུ་འདི་དབང་པོ་རྣམས་རབ་ཏུ་གསལ་ཞིང་ནད་ཀྱི་རིགས་ཅུང་ཟད་ཀྱང་
མཆིས་པར་མ་མཐོང་ན། འོན་ཀྱང་སྐྲག་པ་ཞིག་མཛོད་ཅིག །དེ་ནས་རྒྱལ་པོ་
ཚངས་བྱིན་གྱིས་གཤེད་མ་དག་བཀུག་ནས་གསངས་ཏེ་བསྒོ་བ། ངའི་གཞོན་ནུ་
ལྐུགས་པ་སྐྱེ་བོའི་ཚོགས་ཆེན་པོའི་སྔོན་དུ་སྲུང་གི་ཁྱེད་ཅག་གིས་མ་བསད་ཅིག
དེ་དག་གིས་ཀྱང་ལྷ་བཀའ་བཞིན་འཚལ་ཅེས་བསྒོ་བ་མཉན་ནས། ། གཞོན་ནུ་
ལྐུགས་པ་ཤིང་རྟའི་ནང་དུ་བཅུག་སྟེ་བཱ་ར་ཎ་སིའི་དབུས་ཐོག་ཐག་ཏུ་ཁྲིད་པ་དང༌།
རྒྱལ་པོའི་ཞལ་སྔ་ནས་གཞོན་ནུ་དུར་ཁྲོད་དུ་སྐྱོལ་ཅིག་ཅེས་བསྒྲགས་སོ། ། དེ་ནས་
གཞོན་ནུ་ཆུ་སྐྱེས་ཀྱིས་བཱ་ར་ཎ་སི་འབྱོར་ཞིང་རྒྱས་པ་དེ་མཐོང་ནས། འདི་སྐད་
ཅེས་སྨྲས་སོ། །བཱ་ར་ཎཱ་སིའི་གྲོང་ཁྱེར་འདི། ། སྐྱེས་བུ་འགའ་ཞིག་གནས་པའམ། །
འོན་ཏེ་མི་གནས་སྟོང་པ་ཡིན། །འདི་ནི་ཅི་ཞིག་གྱུར་པ་ཀྱེ། ། དེ་སྐད་ཅེས་སྨྲས་པ།
ཐོས་ནས། གཤེད་མ་རྣམས་ཀྱིས་གཞོན་ནུ་ལྐུགས་པ་རྒྱལ་པོའི་ཕོ་བྲང་དུ་སླར་
ཁྲིད་དེ་ལྷ་ གཞོན་ནུ་འདི་ནི་འདི་སྐད་དུ་སྨྲའོ་ཞེས་མཆིའོ། ། དེ་ནས་རྒྱལ་པོས་
གཞོན་ནུ་པང་དུ་བླངས་ཏེ་འདི་སྐད་སྨྲས་སོ། །བུ་སུ་ཞིག་བསད། སུ་ཞིག་སྲོག་
དང་བྲལ། ། སུ་ལ་ནི་ཅི་ཞིག་སྦྱིན། དེ་སྐད་ཅེས་སྨྲས་ཀྱང་གཞོན་ནུ་ཅང་མི་ཟེར།
རོ། །ཡང་ཚངས་བྱིན་གྱིས་གཤེད་མ་རྣམས་ལ་སྨྲས་པ། ངས་གཞོན་ནུ་ཡོངས་སུ་
སྤངས་སོ། ། ལྷ་བཀའ་བཞིན་དུ་འཚལ་ཞེས་གཤེད་མ་རྣམས་ཀྱིས་སླར་ཡང་ཤིང་
རྟའི་ནང་དུ་བཅུག་སྟེ་གྲོང་ཁྱེར་གྱི་མཐའི་བར་དུ་ཕྱིན་པ་དང༌། མི་ཞིག་ཤི་བའི་
རོ་ཁྱོགས་ལ་ཁྱེར་བ་མཐོང་ནས་གཞོན་ནུ་ལྷུགས་པས་འདི་སྐད་ཅེས་སྨྲས་སོ། །ཀྱེ་
མི་འདི་ཤི་བར་གྱུར་པ་ཡིས། ། ཤི་བ་ཉིད་དུ་གྱུར་པ་འམ། །འོན་ཏེ་གསོན་བཞིན་ཤི་
བ་ཡིན། །ཤི་བའི་ཁྱད་པར་གང་ཡིན་ཀྱེ། །དེ་སྐད་ཅེས་སྨྲས་པ་ཐོས་ནས་སླར་ཡང་
སྔ་མ་བཞིན་རྒྱལ་པོ་ལ་ཕུལ་ལོ། ། རྒྱལ་པོས་ཀྱང་སྔར་བཞིན་དུ་དྲི་བ་མཛད་ན་
གཞོན་ནུ་ཅིའང་མི་སྨྲའོ། །ཡང་སྔ་མ་བཞིན་དུ་བསྡིགས་ཤིང་ཁྲིད་དེ་འབྲས་ཀྱི་ཕུང་
པོ་ཞིག་མཐོང་ནས་འདི་སྐད་ཅེས་སྨྲས་སོ། །འབྲས་ཀྱི་ཕུང་པོ་ཆེན་པོ་འདི། །གལ་
ཏེ་དང་པོ་ཉིད་ནས་ནི། །ཟོས་པ་འམ་ནི་མ་ཟོས་པ། །དྲུང་དུ་ཟུག་པའམ་ཅི་ཞིག་
343



ཀྱེ། །ཡང་སྔ་མ་བཞིན་དུ་ཕོ་བྲང་དུ་ཁྲིད་ཀྱང་ཅང་མི་སྨྲ་བར་གྱུར་ནས། ། རྒྱལ་པོ་
ཚངས་བྱིན་ཤིན་ཏུའང་ཡི་ཆད་པར་གྱུར་ཏེ། ཤེས་ལྡན་དག་དེང་ལ་མྱུར་དུ་
གཞོན་ནུ་ཚལ་གྱི་ནང་དུ་དོང་རྐོས་ལ་ཆུག་ཅིག །དེ་དག་གིས་ཀྱང་ལྷ་བཀའ་
བཞིན་དུ་འཚལ་ཞེས་དུར་ཁྲོད་ཆེན་པོ་གང་ན་བ་དེར་ སོང་སྟེ་དོང་བརྐོ་བར་་་
བརྩམས་སོ། ། དེ་ནས་གཞོན་ནུ་ལྐུགས་པས་ཚིགས་སུ་བཅད་དེ་སྨྲས་པ། ཁ་ལོ་
བསྒྱུར་ཁྱེད་ཅི་ཡི་ཕྱིར། །མྱུར་དུ་དོང་འདི་རྐོ་བར་བྱེད། །འདི་ཡི་དགོས་པའང་ཅི་
ཞིག་ཡོད། ། ཚུལ་བཞིན་བདག་ལ་སྨྲ་བའི་རིགས། ། ཁ་ལོ་བསྒྱུར་བས་ སྨྲས་པ།
རྒྱལ་པོའི་སྲས་པོ་བཅོས་པ་ནི། །ཞ་བོ་ལྐུགས་པ་སྨྲ་མི་ཤེས། །འདི་ནི་ཚལ་ཁྲོད་མྱུར་
དུ་ནི། ། དོང་རྐོས་ཆུག་ཅེས་བཀའ་སྩལ་ཏོ། །དེ་སྐད་ཅེས་སྨྲས་པ་ཐོས་ནས་འདི་
སྙམ་དུ་སེམས་ཏེ། ཨེ་མའོ་འདི་དག་ནི་གསོད་པ་ལ་དགའ་བ། ། རྒྱལ་པོའི་ངག་
ཙམ་གྱིས་འཚོ་བར་བྱེད་པ་ཡིན་པས་གལ་ཏེ་ན་བདག་གིས་བསམས་པའི་དོན་མེད་
པར་གྱུར་རོ་སྙམ་ནས་སྨྲས་པ། །ཁ་ལོ་བསྒྱུར་རྣམས་ཚུལ་འདི་ལེགས་པར་ཉོན། །
ས་བདག་ལ་ནི་གལ་ཏེ་བདག་གི་དོན། །གཅིག་གཅིག་གསོལ་བ་གནང་ན་བདག་
གིས་ནི། །རྐང་གིས་གྲོང་གི་དབུས་སུ་འཇུག་བགྱིད་ཅིང༌། །གསལ་བའི་ཚིག་གིས་
ལེན་ཡང་འདེབས་པར་བགྱི། །ཚུལ་འདི་མི་དབང་དྲུང་དུ་ཞུ་བར་གྱིས། །དེ་ནས་
མི་དེ་དག་ཤིན་ཏུ་དགའ་བར་གྱུར་ཏེ། རྒྱལ་པོའི་དྲུང་དུ་སོང་ནས་གཞོན་ནུ་འདི་
སྐད་དུ་མཆིའོ་ཞེས་གསོལ་ཏོ། །རྒྱལ་པོ་རབ་ཏུ་དགའ་ཞིང་ཡིད་བདེ་བར་གྱུར་ནས་
བློན་བོ་རྣམས་ལ་བསྒོ་བ། ཤེས་ལྡན་དག་དེ་ལྟ་ན་གཞོན་ནུའི་ཡིད་ལ་ཅི་འདོད་པ་
སྦྱིན་པར་བྱའོ། །ཞེས་དམ་བཅས་ལ་གྲོང་ཁྱེར་ཐམས་ཅད་ཀྱང་བརྒྱན་པར་གྱིས་
ཤིག་ཅེས་བཀའ་སྩལ་ཏོ། །དེ་ནས་གུས་པའི་དབང་གིས་བློན་པོ་རྣམས། །རབ་ཏུ་
དགའ་བས་དགའ་སྟོན་ཁྱད་པར་རྣམས། ། སྟོན་ཀའི་དཔལ་བཞིན་རབ་ཏུ་མཛེས་
པར་བཤམས། །ཕོ་བྲང་འཁོར་ནས་གྲོང་ཁྱེར་ཐམས་ཅད་དུ། །རྒྱལ་མཚན་བ་དེ་ན་
སྣ་ཚོགས་ཉེ་བར་བསྒྲེང་། །མེ་ཏོག་སིལ་མའི་ཚོགས་ཀྱིས་ཀུན་ཏུ་བཀྲམ། ། བདུག་
སྤོས་སྣ་ཚོགས་ཕྱོགས་སུ་ངད་ལྡང་ཞིང༌། །གཞོན་ནུ་གསལ་ཞིང་བརྟན་པར་གྱུར་ཏོ་
34



ཞེས། །གྲགས་པའི་རླུང་གིས་བསྐྱོད་པའི་སྐྱེ་བོ་རྣམས། །རབ་ཏུ་དགའ་བས་ཕྱོགས་
རྣམས་ཀུན་ཏུ་རྒྱུག །གཞན་དག་ཨ་ལ་ལ་ཞེས་ག་ཞ་འབྱིན། །བུང་བའི་ཚོགས་
ཀྱིས་པདྨ་མཐོང་བ་བཞིན། ། གཞོན་ནུ་རྣམས་ནི་གཡོ་ བཞིན་དྲུང་དུ་འགྲོ།
ཚངས་པའི་བུ་རྣམས་རྒྱལ་བར་གྱུར་ཅིག་ཅེས། །ཡན་ལག་ཅོད་པན་གཡོ་བཞིན་མེ་
ཏོག་འཐོར། ། གཞན་དག་དེ་ཡི་གཟུགས་ཀྱིས་ཡིད་དྲངས་ཏེ། ། བྲིས་པའི་མིག་
བཞིན་དེ་ཡི་གདོང་དུ་བལྟ། ། རྒྱལ་པོ་དེ་ཡང་དགའ་བས་བསྐྱོད་པའི་གདོང་། །
འོད་སྟོང་འགྱེད་དང་པདྨ་ཕྲད་པ་བཞིན། །དེ་ནས་གཞོན་ནུ་ཆུ་སྐྱེས་རྐང་གིས་གྲོང་
ཁྱེར་དུ་ཞུགས་ཏེ། ཡབ་རྒྱལ་པོའི་རྐང་པ་གཉིས་ལ་མགོ་བོས་ཕྱག་འཚལ་ནས་
ཚིགས་སུ་བཅད་དེ་སྨྲས་པ། མི་དབང་བདག་ནི་སྐྱུགས་འཕྱེ་དང༌། ། བླུན་པོ་བློ་
མི་ལྡན་མ་ལགས། །རྣམ་པར་གསལ་བར་བགྱིད་པ་ཡི། ། ཚིག་གིས་གོ་བར་བགྱིད་
པ་ལགས། ། དབང་པོ་རྣམས་ནི་ཚང་བ་དང་། ། གསལ་བ་དག་དང་ལྡན་པ་་་་
ལགས། ། རྒྱལ་པོས་སྨྲས་པ། །བུ་ཅིའི་ཕྱིར་ཚིག་མི་སྨྲ་ཞིང་རྐང་གིས་མི་འགྲོ །ཆུ་
སྐྱེས་ཀྱིས་གསོལ་བ། བཀའ་སྩལ་པའི་དོན་དེ་སླད་ནས་གསོལ་བར་བགྱི་ཞིང་།
གང་ཐོག་མ་ཉིད་དུ་བདག་གིས་མཆོག་གསོལ་བ་དེ་གསོན་ཅིག བདག་གིས་སྔོན་
གྱི་ཚེ་རབས་དྲན། །ལོ་ནི་དྲུག་ཅུའི་བར་དག་ཏུ། ། མི་ཡི་ནང་དུ་རིགས་བརྒྱུད་
པའི། ། རྒྱལ་ཚབ་བདག་གིས་བགྱིས་པ་གང༌། །ལོ་ནི་དྲུག་ཁྲིའི་བར་དག་ཏུ། །
དམྱལ་བའི་འབྲས་བུ་མི་བཟད་སྨིན། །དམྱལ་བའི་སྡུག་བསྔལ་མི་བཟོད་པ། ། དྲག་
པོ་འཇིགས་བྱེད་དེ་དྲན་ནས། །དམྱལ་བར་ཡང་ཕྱིན་མི་རུང་བས། །རྒྱལ་སྲིད་ལ་
ནི་མངོན་མི་དགའ། །ཡབ་ཅིག་གནང་བར་མཛོད་ཅིག་དང༌། །བདག་ནི་རབ་ཏུ་
འབྱུང་བར་བགྱི། ། རྒྱལ་པོས་སྨྲས་པ། བུ་ཤེས་བར་གྱིས་ ཤིག་དྲང་སྲོང་
རྣམས་ནི་བཀའ་ཐུབ་ཅུང་ཟད་ཅི་བྱས་པ། ། མཆོད་སྦྱིན་སྦྱིན་སྲེག་བྱ་བ་དེ་དག་
ཐམས་ཅད་ཀྱིས། །ལུས་དང་ལོངས་སྤྱོད་བདེ་བ་རྒྱལ་སྲིད་སྒྲུབ་བྱེད་ན། ། མངོན་
དུ་གྱུར་ཀྱང་ཁྱོད་ནི་ཅི་ཕྱིར་རབ་ཏུ་འབྱུང༌། །དེ་སྐད་ཅེས་སྨྲས་པ་དང༌། དེ་ནས་
གཞོན་ནུས་སླར་ཡང་སྨྲས་པ། ཀིམ་པ་ཀ་ཡི་འབྲས་བུ་འདྲ་བ་ཡི། །འདོད་པ་
345



རྣམས་ལ་ནམ་ཡང་བདག་མི་འཚལ། །བདུད་རྩིའི་རོ་མཆོག་ལྟ་བུའི་འབྲས་ལྡན་
པ། ། ཚངས་པར་སྤྱོད་པ་བདག་གིས་སྤྱད་པར་བགྱི། །གང་ལས་སྡུག་བསྔལ་རབ་
འབྱུང་བའི། །བདེ་དེ་བདེ་ཡོ་སྙམ་མི་བགྱིད། །གང་ལས་བདེ་བར་རབ་སྐྱེ་བའི། །
སྡུག་ལ་སྡུག་བསྔལ་སྙམ་མི་བགྱི། །ཡབ་ཅིག་བདག་ལ་གནང་བར་མཛོད། །དཀའ་
ཐུབ་ནགས་སུ་མཆི་བར་བགྱི། ། རྒྱལ་པོས་སྨྲས་པ། བུ་རེ་ཤིག་ཁང་བཟངས་ཀྱི་
གཞི་ སྤོས་ཀྱི་དུད་པ་ དང་ ཕྱེ་ མས་ འཁྲིགས་ པ། མེ་ ཏོག་ སྣ་ ཚོགས་ བཀྲམ་ པ།
མལ་བཟང་པོ་སྟེང་གཡོགས་བཟང་པོ་ཅན་བཤམས་པ་ལ་གང་ནས་ཀྱང་འཇིགས་
པ་མེད་པར་ནི་ཉལ། རོལ་མོའི་སྒྲ་སྙན་པས་ནི་སད། | གོས་འཇམ་པོ་ནི་བགོ
ཟས་ཞིམ་པོ་ནི་ཟ། བཏུང་བ་ཞིམ་པོ་ནི་བཏུང་བར་བྱའོ། །དགོན་པར་ནི་རབ་
ཏུ་བྱུང་བ་རྣམས་རྟག་ཏུ་ཤིང་དྲུང་ན་རྩྭའི་གདིང་བ་དང༌། ལོ་མ་བཏིང་བ་ལ་
འཇིགས་ཤིང་བག་ཚ་བའི་སེམས་ཀྱི་གཅན་གཟན་གདུག་པ་ཅན་རྣམས་དང་ལྷན་
ཅིག་ཉལ། དེ་སྤྱང་ཀིའི་སྒྲས་ནི་སད། གཡང་གཞི་དང༌། ཤིང་ཤུན་གྱི་གོས་
ནི་གྱོན། རྩ་བ་དང་འབྲས་བུ་ནི་ཟ། ཆུ་དྲོན་མོ་དང་སྙོག་མ་ཅན་གྱི་བཏུང་བ་
ནི་བཏུང་དགོས་ན་ཁྱོད་ཅིའི་ཕྱིར་རྒྱལ་སྲིད་སྤངས་ཏེ་རབ་ཏུ་འབྱུང་། དེ་ནས་
གཞོན་ནུ་དེས་ཚིགས་སུ་བཅད་དེ་སྨྲས་པ། ནགས་ན་ཤིང་ཤུན་གཡང་གཞི་གྱོན་
ཞིང་འབྲས་བུ་ཟ། །གཅན་གཟན་གདུག་པ་རྣམས་དང་ལྷན་ཅིག་འདུག་པ་བླའི། །
མཁས་པ་འཇིག་རྟེན་ཕ་རོལ་དག་གིས་འཇིགས་པ་ཡིས། །རྒྱལ་སྲིད་ཕྱིར་ནི་བསོད་
དང་བརྡེག་དང་འཆིང་མི་རུང་། །ཡབ་ཅིག་བདག་ལ་གནང་བར་མཛོད། །དཀའ་
ཐུབ་ནགས་སུ་མཆི་བར་བགྱི། །རྒྱལ་པོས་སྨྲས་པ། གལ་ཏེ་ངའི་ཐེ་ཚོམ་གསུམ་པོ་
འདི་དག་སོལ་ཅིག་དེའི་འོག་ཏུ་ཁྱོད་རབ་ཏུ་འབྱུང་བ་གནང་ངོ༌། ། གང་ཁྱོད་ཀྱིས་
བ་ར་ཎ་སི་འདི་འབྱོར་ཅིང་རྒྱས་པ་མཐོང་བཞིན་དུ་འདི་སྟོང་བ་ཡིན་ནམ་མ་ཡིན་
པ་ཞེས་སྨྲས་པའི་དོན་ཅི། དེ་བཞིན་དུ་མི་ཤི་བའི་རོ་ལ་ཤི་བ་ཉིད་དམ་གསོན་པ་
ཤི་ཞེས་སྨྲས་པ་དང༌། གང་འབྲུའི་ཕུང་བོ་ལ་དང་པོ་ཉིད་ནས་ཟོས་པའམ་མ་ཟོས་
པ་ཞེས་ཟེར་བ་དེ་དག་ཅི་ལ་བསམས་ཏེ་སྨྲས། གཞོན་ནུས་གསོལ་བ། ལྷ་འདི་
346



ནི་ཁྱེད་ཀྱི་ཐུགས་མཉེས་པར་བགྱི་ཡིས་གསན་དུ་གསོལ། །ལྷ་ཡིས་བདག་ནི་བཀུམ་
པར་བཀའ་སྩལ་ན། ། བདག་ལ་ནོངས་པ་ཅུང་ཟད་ཡོད་མིན་ཀྱང་། ། ཅི་ཕྱིར་
གཞོན་ནུ་བསོད་ཅེས་སྨྲ་བའི་མི། །གཅིག་ཀྱང་མི་འཚལ་སླད་དུ་དེ་སྐད་སྨྲས། །དེ་
ནི་ལེགས་སོ་གཉིས་པ་ཁྱོད་ཀྱིས་གང་ལ་བསམས་ནས་སྨྲས། ། གང་ཞིག་ཉེས་པར།
བགྱིས་པའི་ལས་བགྱིས་གུམ་པ་འདི། ། དེ་ནི་ཤིན་ ཏུ་ གུམ་ ཤིང་ ཤི་བར་ གྱུར་པ་
ལགས། ། ལེགས་པའི་ལས་བགྱིས་གང་ལགས་དེ་དག་ཤི་བ་ན། ། དེ་ནི་གུམ་ཡང་
གསོན་པར་འགྱུར་ཞེས་བརྗོད་ལགས་སོ། ། ལེགས་སོ་ལེགས་སོ། ། གཞན་ ཡང་།
གཞོན་ནུ་ཁྱོད་ཀྱིས་གསུམ་པ་དེ་ཅི་ལས་བརྩམས་ཏེ་སྨྲས། འཇིག་རྟེན་འདི་ན་
བུན་བླངས་སྔོན་དུ་འཚལ་བ་དག ་ ་ །དེ་ནི་སྔ་ནས་ལོ་ཐོག་ཟོས་ཞེས་མཆི་ལགས་
སོ། ། མ་རབས་དེ་དག་གཞན་གྱི་སླ་བ་ལྟ་བུར་འགྱུར། ། འབྲས་བུ་སྨིན་པའང་
གཞན་ཕྱིར་གྱུར་ཞིང་ཟད་པར་གཟིགས། །དེ་བཞིན་འཇིག་རྟེན་ཕ་རོལ་རིང་དུ་ལྟ་
བའི་སེམས། ། དགེ་བཅུའི་ལམ་ལས་མངོན་པར་ཉམས་པའི་སྐྱེ་བོ་དག །བདེ་བ་
སྤྱད་པས་སྔ་མའི་འབྲས་བུ་ཟད་འགྱུར་བས། །ཚུལ་དེ་བསམས་ནས་བདག་གིས་དེ་
སྐད་ཚིག་སྨྲས་སོ། །དེ་ནས་རྒྱལ་པོས་བུའི་ཚིག་ཐོས་ནས་མཆི་མས་བརྣངས་བཞིན་
དུ་བུ་ལ་འཁྱུད་དེ་སྨྲས་པ། བརྟུལ་ཞུགས་དེས་ལོང་རང་གི་ཆོས་སྤྱོད་ཅིག །
བདག་ཀྱང་ཁྱོད་ཀྱི་སློབ་མར་ཁས་བླང་ངོ༌། །དེ་ནས་རྒྱལ་པོ་ཚངས་བྱིན་གྱིས་བློན་
པོ་རྣམས་ལ་སྨྲས་པ། | ཤེས་ལྡན་དག་གཞོན་ནུ་རབ་ཏུ་མ་བྱུང་ན་ཅིར་འགྱུར།
ལྷ་རྒྱལ་པོར་འགྱུར་རོ། །ཁྱེད་ཅག་གི་བུ་རྣམས་ཅིར་འགྱུར། ོ ལྷ་དེའི་གཡོག་ཏུ་
འགྱུར་རོ། །དེ་རབ་ཏུ་བྱུང་ན་ཁྱེད་ཅག་གི་བུ་རྣམས་ཅིའི་ཕྱིར་རབ་ཏུ་མི་འབྱུང༌། །
ལྷ་བཀའ་ཅི་སྩལ་ཏུ་བས་སོ། །དེའི་བཱ་ར་ཎ་སི་དང་ཧ་ཅང་ཡང་མི་རིང་བའི་བསྟི་
གནས་ ཞིག་ ཡོད་དེ། :: དེ་ ན་ དྲང་སྲོང་ བྱམས་པའི་ བདག་ ཉིད་ སྙིང་ རྗེ་ ཅན།
སྙིང་བརྩེ་བ་སེམས་ཅན་ཐམས་ཅད་ལ་བྱམས་པ་ཞིག་གནས་སོ། །དེ་ནས་གཞོན་ནུ་
ཆུ་སྐྱེས་འཁོར་ལྔ་བརྒྱ་དང་བཅས་པ་འབྱོར་པ་ཆེན་པོས་དྲང་སྲོང་དེ་ལ་རབ་ཏུ་བྱུང་
ངོ༌། ། གང་གིས་བསོད་ནམས་རྒྱ་མཚོའི་དབུས་སྐྱེས་པ། ། གཞོན་ནུ་ཆུ་སྐྱེས་ལྷག་
347



པའི་བསམས་པ་ཡིས། །དགའ་བས་རྒྱས་ཤིང་གང་ཚེ་རབ་བྱུང་བ། ། དེ་ཚེ་བློན་
པོའི་བུ་མཛེས་ལྔ་བརྒྱ་ཡང༌། །ཁྱུ་མཆོག་རྗེས་སུ་བ་རྣམས་འབྲང་བ་བཞིན། །དྲང་
སྲོང་བསྟི་གནས་ནགས་ཁྲོད་ཞི་བར་སོང༌། །དེ་ཚེ་བཱ་ར་ཎཱ་སི་ཡི། །རྒྱལ་པོར་བཅས་
པའི་སྐྱེ་བོ་རྣམས། །ཤིན་ཏུ་ངོ་མཚར་ཆེར་གྱུར་ཏེ། ། ཨེ་མའོ་མཛེས་པའི་གཞོན་ནུ་
རྣམས། ། ཕ་མ་གཉེན་གྱི་ཚོགས་རྣམས་དང་། །ཁྱིམ་དང་ལོངས་སྤྱོད་ཀུན་སྤངས་
ཏེ། །གང་ན་དཀའ་ཐུབ་ནགས་འགྲོ་བ། །ཨེ་མའོ་འདི་ཅི་རྨི་ལམ་མམ། །བདེན་པ་
ཡིན་ཞེས་ལང་ལོང་གྱུར། །མཆི་མ་རབ་ཏུ་གཡོ་བཞིན་དུ། ཁ་ཅིག་ཨ་ལ་ལ་ཞེས་
ཟེར། ། དེ་ལ་ཆགས་པའི་སྐྱེ་བོ་རྣམས། – ཁྱོད་འདིར་རྒྱལ་པོའི་སྲས་གཅིག་པོ། །
ནགས་ཁྲོད་མིངན་མེད་གྱུར་པ་རུ། །བགྲོད་འདི་ཧ་ཅང་སྔས་ཞེས་ཟེར། ། གཞན་
དག་རྣམ་པ་དུ་མ་ཡིས། ། དྲང་སྲོང་རྣམས་ལ་སྨོད་པར་བྱེད། །ལ་ལ་རྒྱལ་པོའི་དྲུང་
འཁོད་ནས། །བཟློག་པའི་ཐབས་ལ་འབད་པར་བྱེད། །རྣམ་པར་དཀར་བའི་སྐྱེ་བོ་
རྣམས། ། ཀུ་མུ་ད་ཡི་དགའ་སྟོན་བཞིན། །འབྱོར་ཞིང་རྒྱས་པའི་ལོངས་སྤྱོད་
ཀྱིས། ། གཞོན་ནུ་རྣམས་ལ་བཀུར་སྟི་བྱས། ། དེ་ལྟར་སྐྱེ་བོ་རྣམས་ཀྱིས་སེམས་དང་
སྤྱོད་པ་རྣམ་པ་ཐ་དད་པ་ཁྱིམ་གྱི་བདེ་བ་ལ་མངོན་པར་ཞེན་པ། ། འཇིག་རྟེན་ལས་
འདས་པའི་དགའ་བའི་ཁྱད་པར་མ་མཐོང་བ་རྣམས། གཞོན་ནུ་ཆུ་སྐྱེས་ཀྱིས་
མཐོང་ནས་འདི་སྙམ་དུ་སེམས་པར་ངེས་སོ། །ཀྱེ་མ་བྱིས་པའི་སྐྱེ་བོ་ཐ་ཤལ་་་་
རྣམས། ། གཏི་མུག་མུན་པས་རབ་བསྒྲིབས་བློ་གྲོས་དམན། ། ཟག་མེད་བསམ་
གཏེན་བདེ་བ་མ་རྟོགས་ཤིང༌། ། བག་མེད་སྲིད་པས་རིང་ནས་ཟིན་པར་གྱུར། །
རང་གཞན་ཕན་ཕྱིར་ནགས་སུ་འགྲོ་བ་ལ། ། མི་དགའི་དབང་གིས་ ཅི་ ཕྱིར་ཅ་ཅོ་
འབྱིན། །ནད་མེད་ལང་ཚོ་དར་ལ་བབ་པ་ལ། ། རྒྱུགས་ཤིང་དྲེགས་ལ་འདོད་པས་
རབ་ཏུ་མྱོས། །བྲལ་བའི་ཚོགས་ཀྱིས་གཡངས་པར་གྱུར་པའི་ཁྱིམ།། གཤིན་རྗེའི་
བཙོན་ཁང་རབ་ཏུ་འབར་བ་དེར། ། རྒྱས་ པའི་མུན་ནག་ལུས་ལ་རབ་འཁྲིགས་
ཤིང༌། །དབང་པོའི་སྒྲོན་མེའིང་རབ་ཏུ་ཟད་གྱུར་ཏེ། །འཆི་བདག་དགའ་བས་སོ་
ཡི་འཕྲེང་བ་དག །དཀྲིགས་པ་བཞིན་དུ་མགོ་ལས་རབ་བཟུང་སྟེ། ། ཚེ་དང་
348



བསོད་ནམས་རབ་ཏུ་ཟ་བ་བཞིན། ། ཤ་དང་རུས་པའང་ཤིག་ཤིག་བོར་གྱུར་་་
ནས། །གཤིན་རྗེའི་དྲུང་དུ་འགྲོ་ཞིང་འདུད་པ་བཞིན། །བརྟན་པའི་མི་ཡིས་ལེགས་
པར་བརྟེན་བྱས་ཀྱང༌། །གཤེད་པོ་དེ་ཡི་ཆད་པས་འདར་བ་འདྲ། །དེ་ཚེ་འཇིག་
རྟེན་སྐྱབས་མེད་ཀྱི་ཧུད་འདེབས། །བྲན་དང་ལོངས་སྤྱོད་ཚོགས་རྣམས་ཀུན་གྱིས་
ཀྱང༌། ། སྤངས་ཏེ་རང་ཉིད་སྲིད་པ་གཞན་དུ་འགྲོ། ། འདི་འདྲའི་འཇིགས་པ་་་
མངོན་སུམ་མཐོང་བཞིན་དུ། ། སྐྲག་པར་མི་འགྱུར་འདི་རྣམས་ཀྱེ་མ་མཚར། །
བདག་གིས་བསམ་གཏན་ཞི་བའི་མཐུ་ཐོབ་ནས། ། འགྲོ་བའི་འཇིགས་པ་རྣམས་
ལས་བསྐྱབས་པར་བྱ། །དེ་ལྟ་བུའི་རྨད་དུ་བྱུང་བའི་བསམ་པ་དང་བཅས་པས་རྒྱལ་
པོ་ལ་སོགས་པ་སྐྱེ་བོ་མྱ་ངན་གྱི་མཆི་མས་གདོང་ཁེབས་པ་རྣམས་ལ་ཚིགས་སྙན་པ་
དེ་དང་དེ་དག་གིས་རྗེས་སུ་བསྟན་ཏེ། གཞོན་ནུ་ལྔ་བརྒྱ་དང་བཅས་པ་དཀའ་
ཐུབ་ཀྱི་ནགས་སུ་ཞུགས་སོ། །དེར་ཞུགས་ནས་ཀྱང་དཀའ་ཐུབ་ཀྱི་བསྟི་གནས་ཐ་
དད་དུ་ཤིང་ལོའི་ཁང་པ་དུས་ཐམས་ཅད་དུ་བདེ་བ་བྱས་ཏེ། དྲང་སྲོང་ཆེན་པོ་
རྣམས་ཀྱི་སྤྱོད་པ་དང་མཐུན་པར་འབད་པ་དང་བརྩོན་འགྲུས་དྲག་པོས་བསམ་
གཏན་ལ་གཞོལ་བར་གྱུར་ཏོ། ། དེ་ནས་གཞོན་ནུ་ཆུ་སྐྱེས་རིང་པོ་མ་ལོན་པར་་
མངོན་པར་ཤེས་པ་ལྔ་ ཐོབ་ ཅིང་ཡོན་ཏན་གྱི་ཚོགས་དུ་མ་མངོན་དུ་གྱུར་ པས།
གཞོན་ནུ་ལྔ་བརྒྱ་པོ་རྣམས་ལའང་གདམས་པ་བྱིན་ནས། དེ་རྣམས་ཀྱང་བརྩོན་
འགྲུས་བརྩམས་པ་ཉིད་ཀྱིས་བསམ་གཏན་ལེགས་པར་བསྒོམས་པ་ལས་མངོན་པར་
ཤེས་པ་ལྔ་ཐོབ་པར་གྱུར་ཏོ། །གོང་ན་འཇིག་རྟེན་བདེ་བ་ཀུན་སྤངས་ཏེ། །ཐུབ་
པས་བསྟན་པའི་བསམ་གཏན་དྲི་མེད་དོན། །མངོན་དུ་བྱས་པས་བདག་གཞན་
དོན་འགྲུབ་ཅིང་། །འཇིག་རྟེན་མཆོག་ཏུ་གྱུར་པ་དཔལ་དང་ལྡན། །དེ་ལྟར་བྱང་
ཆུབ་སེམས་དཔའ་རང་གི་རྒྱལ་སྲིད་སྤངས་ཏེ་སེམས་ཅན་ཐམས་ཅད་ལ་སྙིང་རྗེ་
ཆེན་པོའི་སེམས་གསལ་བར་བསྐྱེད་ནས་གཞན་གྱི་དོན་དཔག་ཏུ་མེད་པ་གྲུབ་པར་
གྱུར་ཏོ། ། དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་ སུ་ གས་པར་འདོད་པས་
ལོངས་སྤྱོད་ཀྱི་གནས་སྨིན་པ་ཅུང་ཟད་ཙམ་ལ་ཆགས་པ་བོར་ཏེ་རབ་ཏུ་དབེན་པའི་
349



བསམ་གཏན་ལ་གཞོལ་བར་བྱའོ། །དེ་བཞིན་དུ་སངས་རྒྱས་ཀྱི་ཡོན་ཏན་བསྔགས་
པ་ལའང་སྦྱར་བར་བྱའོ། ། དེ་བཞིན་དུ་དབེན་པའི་ཡོན་ཏན་བསྔགས་པ་དང༌།
རྒྱལ་སྲིད་དང་ཁྱིམ་གྱི་ཉེས་པ་བསྟན་པ་ལའང་བརྗོད་པར་བྱའོ། ། ཆུ་སྐྱེས་ཀྱི་སྐྱེས་
པའི་རབས་ཏེ་བཞི་བཅུ་དགུ་པའོ།། །། 11:|:
ཀ ་ག་ཚོད།:/༠༧)
ལྔ་བཅུ་པ། རྒྱལ་པོ་འཇིག་རྟེན་སྣ་ཚོགས་ལ་ 11:|:ཁན།
༼ ༧ ཚ་
མངོན་པར་དགའ་བའི་སྐྱེས་པའི་རབས།
ཟླ་༡༈ སྐྱེས་བུ་དམ་པ་རྣམས་ནི་བསམ་གཏན་ལ་གོམས་པར་བྱས་པས་བདག་
ཉིད་ ཀྱང༌ ཞི་ བའི་ བསམ་ གཏན་ མངོན་ དུ་ བྱེད་ ཅིང་ ལྷག་ མཐོང་ ལ་ སྦྱོར་ ལ།
སེམས་ཅན་དཔག་ཏུ་མེད་པ་དག་ཀྱང་བསམ་གཏན་གྱི་མཐུ་ཐོབ་པ་ལ་མངོན་པར་
སྦྱོར་བར་བྱེད་དོ། ། དེ་ཡང་འདི་སྐད་ཐོས་ཏེ། – སྔོན་བྱུང་བ་འདས་པའི་དུས་ན་
བདག་ཅག་གི་སྟོན་པ་འདི་བྱང་ཆུབ་ཏུ་སྤྱད་པ་སྤྱོད་པའི་ཚེ། རྒྱལ་པོ་འཇིག་རྟེན་
སྣ་ཚོགས་ལ་མངོན་པར་དགའ་བ་ཞེས་བྱ་བར་གྱུར་ཏོ་ཞེས་གྲགས་སོ། །དེའི་མཐུ་
དང་རང་བཞིན་དང་བསམ་པ་དགེ་བ་ལས་གྱུར་པའི་བྱེད་པ་ནི་འདི་ལྟར་གྱུར་པ་
སྙམ་སེམས་སོ། །བསམ་གྱིས་མི་ཁྱབ་མཐུ་ལས་གྲུབ་པ་ཡི། ། བསམ་པའི་གཞལ་
བྱར་སྣང་བའི་འཇིག་རྟེན་འདིར། །བདེན་པ་མིན་ཀྱང་བདེན་པར་རྟོག་པ་ལ། །
ཕན་མཛད་གཞན་དོན་སྤྱོད་པར་རང་དོན་བཞིན། ། སྐྱེ་དགུ་ཀུན་གྱིས་མ་སྨད་
བརྩེན་པའི་གཞི། ། ས་ཆེན་ལྟ་བུའི་ས་སྐྱོང་རྒྱལ་པོ་དེ། ། རིགས་རྒྱུད་གསལ་བ་ཉི་
མའི་རིགས་རྒྱུད་བཞིན། །མངོན་པར་མཐོ་བ་མངོན་མཐོའི་དབང་གིས་སྐྱེས། །ལྷ་
དབང་མཆོག་ལྟར་མི་ཡི་ལྷར་གྱུར་པ། །བསམ་འཕེལ་མཆོག་བཞིན་བསམ་གྱིས་མི་
ཁྱབ་པས། ། ཡོན་ཏན་ལྡན་པས་ཡོན་ཏན་འབྱུང་གནས་བཞིན། ། རྒྱལ་པོ་རྣམས་
ཀྱིས་བཀུར་བས་རྒྱལ་པོ་མཆོག །དཀའ་ཐུབ་ཅན་བཞིན་དཀའ་ཐུབ་གྲུབ་པར་
ལྡན། ། ཕན་བྱེད་དེ་ནི་འབངས་ལ་མཆོག་ཏུ་ཕན། །བརྩེ་བའི་རྒྱུན་ལ་གོམས་པས་
གཞན་ལ་བརྩེ། །བདག་ཉིད་ཆེ་བས་ས་རྣམས་ཀུན་གྱི་བདག ་ །ཚུལ་བཞིན་སྤྱོད་
350



པ་དེ་ནི་རྒྱལ་པོའི་ཚུལ། །འདི་ལྟར་གཞན་དོན་རབ་ཏུ་སྦྱོར་བྱེད་པའི། ། རྒྱལ་པོ་དེ་
ནི་དེ་ལྟར་གྱུར་པ་སྙམ། །དེ་ལྟར་བདག་ཉིད་ཆེ་བའི་རྒྱལ་པོ་དེ་སྦྱིན་པའི་མཐུས་ནི་
ལོངས་སྤྱོད་ཆེན་པོར་གྱུར། ། ཚུལ་ཁྲིམས་དང་ལྡན་པས་ནི་འཇིག་རྟེན་པ་རྣམས་
ཀྱིས་བརྩད་དུ་མེད་པའི་རིགས་སུ་སྐྱེས། བཟོད་པའི་དཔལ་དང་ལྡན་པས་ནི་
མཛེས་ཤིང་ཡིད་དུ་འོང་བའི་གཟུགས་ཀྱིས་བརྒྱན། སྙིང་རྗེ་ལ་གོམས་པའི་དབང་
གིས་ནི་སྐྱེ་བོ་རྣམས་ལ་བུ་སྡུག་པ་འདྲ་བར་སེམས། བླ་མ་ལ་སྲིད་ཞུ་བྱས་པའི་
རྣམ་སྨིན་གྱིས་མཛེས་ཤིང་ཡིད་བཞིན་དུ་སྤྱོད་པའི་བཙུན་མོའི་འཁོར་དང་ནི་ལྡན།
ཤེས་རབ་དང་ལྡན་པས་ནི་བསྟན་བཅོས་དང་རིག་བྱེད་ཐམས་ཅད་ཀྱི་ཕ་རོལ་ཏུ་
ཕྱིན་པར་གྱུར་ཏོ། ། ནོར་བུའི་ནང་ན་ནོར་བུ་དང༌། ། སྐར་མའི་ནང་ན་ཟླ་འོད་
བཞིན། ། གསལ་ཞིང་ཁྱད་པར་འཕགས་པ་འདི། ། དམ་པ་རྣམས་ལ་རིགས་པ་
ཡིན། ། དེ་ལྟར་རྒྱལ་པོ་དེ་འཇིག་རྟེན་གྱི་དཔལ་དང་འདོད་པའི་ཡོན་ཏན་ཕུལ་དུ་
བྱུང་དུ་ཟིན་ཀྱང༌། ། གཞན་དུ་ཡིད་སྐྱོ་བ་དང་བསམ་གཏན་ལ་གོམས་པའི་དབང་
གིས་རྒྱལ་པོ་འཇིག་རྟེན་སྣ་ཚོགས་ལ་མངོན་པར་དགའ་བ་དེ་འདི་སྙམ་དུ་སེམས་
སོ། །འདི་ལྟར་འཇིག་རྟེན་པ་རྣམས་ནི་འཇིག་རྟེན་གྱི་བྱ་བ་དང་བདེ་བ་རྣམ་པ་སྣ་
ཚོགས་པ་ལ་མངོན་པར་དགའ་བ་དང་དེའི་དབང་གིས་ཡོན་ཏན་ལས་ཡོངས་སུ་
ཉམས་པར་གྱུར་ཏོ། །ཇི་ལྟར་འཇིག་རྟེན་འདོད་པའི་དགའ་བ་འཕེལ། ། དེ་ལྟར་
བསམ་གཏན་བདེ་བ་འགྲིབ་པ་ཡིན། །དུས་ཀྱི་རླུང་གིས་བ་མོ་འཕེལ་བ་ཡིས། ། མེ་
ཏོག་རྣམས་ཀྱི་ཡོན་ཏན་འགྲིབས་པ་བཞིན། ། དེ་བས་བདག་ནི་ཅི་ནས་བརྩོན་པ་
ཡིས། ། རི་དྭགས་རྒྱལ་པོ་རི་སུལ་བསྟེན་པ་ལྟར། ། རྣམ་གཡེང་འདབ་བཟངས་
གནོད་པས་མི་རྫི་བར། །འདོད་པའི་ཉོན་མོངས་རི་དྭགས་གཞོམ་པར་བྱ། །གཞན་
ཡང་གཉིས་སུ་ན། བགྲོད་དཀའི་ལམ་ལ་སྐྱེས་བུ་གང་ཞིག་གིས། །དྲངས་པའི་
ལམ་ནས་སྐྱེ་བོ་གཞན་ཡང་འགྲོ ། །གཡེང་བའི་གྲོང་ནས་ཞི་བདེ་ཐར་པའི་ལམ། །
བདག་གིས་དྲངས་ནས་གཞན་ཡང་འོང་བ་སྙམ། །བདག་ཉིད་ཆེན་པོ་དེས་དེ་ལྟར་
བློ་ལ་ངེས་པར་བྱས་ནས། རྒྱལ་སྲིད་ཀྱི་དབང་ཕྱུག་ལྟོས་པ་མེད་པར་བོར་ཏེ།
351



བྱམས་པའི་རང་བཞིན་ཅན་གྱི་སྐྱེ་བོ་མྱ་ངན་གྱི་མཆི་མས་གདོང་ཁེབས་ཤིང་དཀའ་
ཐུབ་ཀྱི་ཚལ་དུ་མི་འགྲོ་བར་གསོལ་བ་འདེབས་པ་རྣམས་ལ་མཉེན་ཅིང་ངེས་པའི་
ཚིག་གིས་ཆོས་དང་ལྡན་པའི་གཏམ་འདི་ལྟ་བུ་ཡང་དག་པར་བསྟན་པར་ངེས་སོ། །
བཟང་པོ་དག་ཤེས་པར་གྱིས་ཤིག སྐྱེ་བ་གང་ཡོད་མཐའ་ནི་འཆི་བ་སྟེ། །འདུ་བ་
གང་ཡོད་དེ་ནི་འབྲལ་བར་འགྱུར། །བསགས་པའི་ལོངས་སྤྱོད་དེ་ནི་འཛད་པའི་
མཐའ། །མཐོ་ཞིང་དར་བའང་དམའ་ཞིང་རྒུད་པའི་མཐའ། །དེས་ན་འཇིག་རྟེན་
མི་རྟག་བསླུ་བྲིད་ཙམ། ། ཆེད་དུ་དགའ་བའི་འཇིག་རྟེན་བདེ་བསྒྲུབས་ཀྱང༌། །
སླར་ཡོང་འགྱུར་ཞིང་སྡུག་བསྔལ་ཕུང་པོར་འགྱུར། །རྒྱལ་པོའི་བསྟན་བཅོས་ཆོས་
ལམ་འགལ་གྱུར་ཞིང༌། ། བྲེལ་བའི་ཚོགས་ཀྱིས་གཡེངས་པར་གྱུར་བའི་ཁྱིམ།།
གཉེན་གྱི་ཚོགས་རྣམས་བསྟེན་པའི་སྡུག་བསྔལ་དང༌། །ཕ་རོལ་འགྲན་ཟླ་ལྷག་པར་
གྱུར་དོགས་ནས། ། གཡོ་དང་སྒྱུ་དང་དྲག་ཤུལ་དམག་གི་ལས། །སྤྱད་པའི་ཕྱིར་དུ་
ཉིན་མཚན་གཉིད་མི་ཁུགས། །འབད་པས་འཇིག་རྟེན་དགེ་ལེགས་བསྲུངས་གྱུར་
ཀྱང༌། །ལུས་དང་ལོངས་སྤྱོད་མཛའ་བ་ཀུན་བོར་ཏེ། །ལས་ཀྱི་ཤུགས་དྲག་དབང་
མེད་བདས་ནས་སུ། །དམྱལ་བའི་གཤེད་པོ་མི་བཟད་འབར་བའི་ལྕེ། ། མི་བཟད་
དྲག་པོའི་ཁར་ནི་ལྟུང་གྱུར་ན། །དེ་ཚེ་གཉེན་དང་སྲིད་ཀྱིས་ཅི་ཞིག་བྱ། ། བློ་ལྡན་
བཤེས་ཀྱིས་ གྲོགས་བྱར་ ཅི་ཞིག་ཡོད། ། དེས་ན་འཁོར་བའི་སྡུག་བསྔལ་ཆུ་བོ་
ལས། ། སྒྲོལ་བའི་དལ་འབྱོར་གྲུ་ཆེན་ཡོད་བཞིན་དུ། །བསམ་གཏན་འཕྲུལ་འཁོར་
བརྩོན་འགྲུས་ཀྱིས་བསྐུལ་ནས། །རྒལ་བར་མི་བྱེད་དེ་ནི་ཕྱུགས་དང་མཚུངས། །
དེས་ན་ཐུབ་པ་དྲང་སྲོང་མཆོག་རྣམས་ཀྱིས། ། བསྔགས་པའི་ནགས་ཁྲོད་དབེན་
པར་བདག་ནི་འགྲོ །བསམ་གཏན་བདེ་བ་ཡོན་ཏན་ལྡན་ཐོབ་ནས། ཁྱེད་ཅག་
རྣམས་ལ་མངོན་པར་འགྱེད་པར་བྱ། །ཞེས་བྱ་བ་ལ་སོགས་པ་ཆོས་དང་ལྡན་པའི་
གཏམ་རྗེས་སུ་བསྟན་ཏེ། དཀའ་ཐུབ་ཀྱི་ནགས་ཚལ་དུ་སོང་ངོ༌། ། དཀའ་ཐུབ་
ནགས་ཚལ་དེ་ཉིད་ཀྱང་། ། གཡེངས་པའི་ཅ་ཅོ་མེད་པ་ སྟེ། ། མཛེས་པའི་ལྗོན་
ཚོགས་ཀྱིས་གང་ཞིང༌། ། འབབ་ཆུའི་སྒྲ་སྙན་ལྷུང་ལྷུང་སྒྲོགས། ། དམར་བའི་མེ་
352



ཏོག་འབར་བ་བཞིན། ། དཀར་པོ་སོ་ཡི་ཕྲེང་བ་འདྲ། །བསེར་བུས་བསྐྱོད་པས་
ཅུང་ཟད་གཡོ། །སྨན་ལྗོངས་གཙང་མ་སྔོན་པོ་དག །དར་ལ་སྔོན་པོས་གཡོགས་
པ་བཞིན། །གཙང་མའི་ཆུ་ཕྲན་གྱིས་ཕྱེ་བས། །ཆེད་དུ་དུམ་བུར་བྱས་པ་འདྲ། །
ལྷུན་པོའི་ཚོགས་ཀྱི་དཔལ་འབར་ཞིང་། །སྤུ་སྡུག་མཛེས་པའི་རི་དྭགས་ཚོགས། །
ཚད་དུ་བཀོད་པ་ལྟ་བུས་བརྒྱན། །དུས་ཀྱིས་དགའ་བའི་བྱ་ཚོགས་རྣམས། ། ཆེད་
དུ་བརྗོད་པའི་སྒྲ་སྙན་འབྱིན། །མི་འམ་ཅི་རྣམས་གླུ་སྙན་ལེན། །ལྷ་དང་ལྷ་མིན་དྲི་
ཟས་གང་། །ཐུབ་པའི་མཆོག་རྣམས་བསྔགས་པ་བརྗོད། །དྲང་སྲོང་རྣམས་ཀྱི་བསྟི་
གནས་སུ། །བདག་ཉིད་ཆེན་པོ་བསམ་གཏན་བྱེད། ། དེ་ལྟར་ཁྱད་པར་འཕགས་
པའི་ནགས་ཚལ་དུ་བདག་ཉིད་ཆེན་པོ་དེ་བསམ་གཏན་ལ་མཉམ་པར་བཞག་པས་
དབང་པོ་ཡུལ་རིག་ཅིང་ཞི་གནས་དང་ཆོས་རྗེས་སུ་དྲན་པའི་ཡེ་ཤེས་ཇི་ལྟ་བ་བཞིན་
དུ་མངོན་དུ་གྱུར་ཏོ། །དེ་ལྟར་མངོན་དུ་གྱུར་ནས་ཀྱང་སྙིང་རྗེ་ཆེན་པོ་དང་ཡེ་ཤེས་
ཆེན་པོའི་ཤུགས་ཀྱིས་འཇིག་རྟེན་ཐམས་ཅད་ལ་མངོན་པར་བལྟས་ཏེ། ཀྱེ་མ་
འཇིག་ རྟེན་ པ་ ཐམས་ ཅད་ སྡུག་ བསྔལ་ གྱི་ ཕུང་ པོ་ དུ་ མས་ གཙེས་ པ་ ཡིན་གྱི།
བདག་གིས་ཟག་པ་མེད་པའི་བསམ་གཏན་གྱི་བདེ་བའི་དགའ་སྟོན་སྐྱེ་བོ་ཐམས་
ཅད་ལ་འགྱེད་པར་བྱའོ་སྙམ་དུ་བསམས་ནས་སྣོད་དུ་གྱུར་པའི་སེམས་ཅན་རྣམས་
ལ་བདག་ཉིད་ཀྱི་མངོན་པར་ཤེས་པ་དང་རྫུ་འཕྲུལ་གྱི་མཐུ་བསྐྱེད་དེ་སེམས་ ཅན་
དཔག་ཏུ་མེད་པ་བསམ་གཏན་ལ་བཀོད་དོ། །དེ་ལྟར་བདག་ཉིད་ཆེན་པོ་རྣམས་
ཀྱིས་བསམ་གཏན་སྟོབས། ། མེ་དང་ཆུ་དང་ནམ་མཁའ་འདྲ་བ་ཡི། །འདོད་དང་
བདེ་བ་རྟོག་དཔྱོད་བཅས་པའི་སྐྱོན་བཅོམ་ནས། ། སྲིད་རྩེ་འདས་ཀྱང་རོ་མྱང་མ་
ཡིན་གཞན་དོན་སྤྱོད། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་སློབ་པར་
འདོད་པས་ཁམས་གསུམ་དུ་གཏོགས་པའི་ཟག་པ་དང༌བཅས་པའི་བདེ་བ་ལ་མ་
ཆགས་པར་བྱ་སྟེ། བསམ་གཏན་དང་ཏིང་ངེ་འཛིན་སྒྲུབ་པ་ལ་བརྩོན་པར་་་
བྱའོ། །བདག་ཅག་གི་འདྲེན་པ་ཆོས་ཀྱི་རྗེ་འདི་ནི་འདི་ལྟ་བུའི་ཚུལ་དཔག་ཏུ་མེད་
པས་བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་བསྒྲུབས་ཤིང་གཞན་གྱི་དོན་ཁོ་ན་
353



མཛད་དོ་ཞེས་ སངས་ རྒྱས་ཀྱི་ཡོན་ཏན་བསྔགས་པ་དང་རིམ་གྲོ་བསྐྱེད་དེ་ཆོས་
བཞིན་དུ་སྒྲུབ་པ་དང་། ། དབེན་པའི་ཕན་ཡོན་བསྔགས་པ་ལའང་བརྗོད་པར་
བྱའོ། །རྒྱལ་པོ་འཇིག་རྟེན་སྣ་ཚོགས་ལ་མངོན་པར་དགའ་བའི་སྐྱེས་པའི་རབས་ཏེ་
ལྔ་བཅུ་པའོ། ། སྡོམ་ལ། ཁྱིམ་བདག་སྒྲོན་སྣང་རི་བོང་དང༌། །ཀུན་ཏུ་གོ་བྱེད་
ཁྱེའུ་གཉིས། །བརྟན་བྱིན་བདེ་བྱིན་སྙན་པའི་འོད། །ཆུ་སྐྱེས་འཇིག་རྟེན་དགའ་
དང་བཅུ། །།
༨ / 11:|:: z
| ང་གཅིག་པ། རྒྱལ་པོ་ཚངས་པའི་བྱིན་གྱི་སྐྱེས་པའི་རབས།
1:|:༈ སྐྱེས་བུ་དམ་པ་རྣམས་ནི་རང་གི་སངས་རྒྱས་ཀྱི་ཆོས་ཡོངས་སུ་རྫོགས་པར་
བྱེད་ཅིང་གཞན་གྱི་དོན་ཡོངས་སུ་སྤྱོད་པ་ན་ལེགས་པར་སྤྱད་པ་ཚོལ་བར་བྱེད་པ་ལ་
སེམས་སྐྱོ་བ་མེད་ཅིང་ལུས་དང་སྲོག་ལ་ལྟོས་པ་མེད་པར་དོན་དུ་གཉེར་བར་བྱེད་
དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་བསྐལ་བ་དཔག་ཏུ་
མེད་པའི་སྔ་རོལ་ཏུ་བཅོམ་ལྡན་འདས་འདི་བྱང་ཆུབ་ཀྱི་སྤྱད་པ་སྤྱོད་པ་ན། རེ་
ཞིག་ཅིག་སའི་བདག་པོ་ཚངས་བྱིན་ཞེས་བྱ་བར་གྱུར་ཏོ་ཞེས་གྲགས་སོ། ། དེ་ཡང་
རང་གི་བསོད་ནམས་ཀྱི་མཐུས་རབ་ཏུ་གསལ་ཞིང་འདྲི་མ་མེད་པ་ཟླ་བའི་འོད་ཟེར་
ཡར་གྱི་ངོ་བཞིན་དུ་བསོད་ནམས་ཀྱི་དཔལ་གྱིས་མངོན་པར་འཁྱུད་པའི། སྟོབས་
ཀྱིས་ཇེ་ཆེར་གསལ་བར་གྱུར་པ། རང་གི་རྒྱུད་ཡོངས་སུ་སྤྱངས་ཤིང་ཞི་བ། སྐྱེ་
བོ་མང་པོའི་དབུས་ན་ལྷུན་པོ་ལྟ་བུར་རབ་ཏུ་བརྟན་པའི་ཡོན་ཏན་གྱི་ཚོགས་ཀྱི་
གནས་སུ་གྱུར་པ། ལྷ་ཐམས་ཅད་མགུ་བར་བྱེད་པ་ཞིག་ཏུ་གྱུར་ཏེ། བསོད་
ནམས་སྟོབས་ཀྱིས་གཟི་ཡི་དཔལ་འབར་ཞིང་། ། བློ་ཡི་མུན་པའི་ཚོགས་ནི་རབ་
བཅོམ་པས། །རང་གི་ཤེས་རབ་ལྷག་པར་གསལ་གྱུར་པ། །ཚངས་པའི་ཐོར་ཚུགས་
དྲི་མ་མེད་པ་བཞིན། །གསལ་ཞིང་མཛེས་པས་འཇིག་རྟེན་ཀུན་གྱིས་བསྔགས། །
ཉིན་མོའི་རྗེས་ སུ་ སྣང་བ་འབྲང་བ་བཞིན། ། དེ་ཡི་རྗེས་ སུ་དམ་པའི་སྤྱོད་པས་
འབྲང་། །དེ་ལ་ལྷ་རྣམས་ཡིད་ཀྱང་མགུ་གྱུར་ནས། ། ཕན་ཚུན་བསྙད་པ་བཞིན་དུ་
354



གྲགས་པའི་སྟོབས། །འདུན་པའི་རླུང་གིས་རབ་ཏུ་དྲངས་བྱས་ཏེ། །ཨུཏྤལ་གེ་སར་
རླུང་གིས་བསྐྱོད་པའི་དྲི། །རབ་ཏུ་གསལ་བཞིན་ཁྱད་པར་གྱུར་པ་འདྲ། །དེ་ལྟར་
རྒྱལ་པོ་ཚངས་བྱིན་དེ་རང་གི་བསོད་ནམས་ཀྱི་སྟོབས་ཀྱི་མཐུས་རྒྱལ་སྲིད་ཀྱི་དབང་
ཕྱུག་བྱིས་པའི་སྐྱེ་བོ་རྣམས་མྱོས་ ཤིང་རྒྱུད་དྲེགས་པར་བྱེད་པ་ཐོབ་ཏུ་ཟིན་ཀྱང༌།།
དེ་བག་མེད་པ་རིང་དུ་སྤངས་པར་གྱུར་ཏེ་དམ་པའི་ཆོས་སྒྲུབ་པ་ལ་བརྩོན་པ་ལྷོད་
པར་མ་གྱུར་ཏོ། ། རྒྱལ་པོ་དེ་དུས་རེ་ཞིག་གི་ཚེ་ཆོས་སྨྲ་བའི་སྐྱེ་བོ་དག་དང་འཕྲད་
པར་འདོད་ཅིང༌། སློངས་མོ་བ་རྣམས་ཚིམ་པར་བྱེད་པའི་སྦྱིན་གཏོང་གི་བཀད་
ས་ན་ཡོ་བྱད་ཀྱི་དངོས་པོ་དུ་མ་དགེ་སྦྱོང་དང་བྲམ་ཟེ་དང་སྐྱེ་བོ་འཕོངས་པ་དུ་མ་
རྣམས་ལ་ཇི་ལྟར་འོས་པའི་གོས་དང་བཟའ་བ་དང་བཞོན་པ་རྣམ་པ་དུ་མ་རྣམས་
བཤམས་ཏེ། ཡིད་བཞིན་དུ་སྦྱིན་པར་བྱེད་ཅིང་ལེགས་པར་བཤད་ པའི་སྐྱེས་
འབུལ་བ་རྣམས་ལ་ཚུལ་བཞིན་དུ་ཅི་ལྟར་འདོད་པ་ཐམས་ཅད་སྦྱིན་པར་བྱེད་དོ། །
ས་བདག་དེ་ནི་སྦྱངས་པའི་མཐུ་ཆེ་བས། །ལོངས་སྤྱོད་སྙིང་པོ་མེད་པར་རིག་ནས་
ནི། ། ཤེས་རབ་མཐུ་ཡིས་ཆོས་ཀྱི་དོན་ལ་དགའ། ། ལེགས་བཤད་རིན་ཆེན་ནོར་
གྱིས་ཆོག་མི་ཤེས། ། རང་གི་ལུས་དང་འཕངས་པའི་དངོས་ པོ་ལ། ། ཐུན་མོང་
བཞིན་དུ་སྤྱོད་པར་དཔལ་དང་ལྡན། །འདི་ནི་འཇིག་རྟེན་ གཙོ་བོའི་ཚུལ་གྱི་
མཆོག །མཆོག་གི་ཚུལ་གྱི་གཙོ་བོས་འཇིག་རྟེན་འདིའི། །ས་སྐྱོང་མ་ལུས་ཟིལ་
གྱིས་གནོན་པ་བཞིན། །འདི་ནི་དམ་པའི་སྤྱོད་པ་རྨད་བྱུང་ངོ༌། ། དེ་ལྟར་སྐྱེས་བུ་
དམ་པ་དེའི་སྤྱོད་པ་རྨད་དུ་བྱུང་བའི་གྲགས་པ་འཕྲོས་པ་ལྷ་རྣམས་ལ་རིམ་པར་
བརྒྱུད་ནས་ལྷའི་དབང་པོ་ཡིད་ལ་ཡ་མཚན་ཆེ་བར་གྱུར་ནས་དེ་རྟོག་པ་ལ་ཞུགས་
སོ། །དེ་ནས་སའི་བདག་པོ་དེ་རི་ཞིག་སྦྱིན་གཏོང་གི་བཀད་ས་དེའི་སྟེང་དུ་བདག་
ཉིད་ཀྱི་བཙུན་མོ་དམ་པ་དང་བུ་ཐུ་བོ་གཞོན་ནུ་དང་ལྷན་ཅིག་ཏུ་སྐྱིལ་མོ་དཀྲུང་
བཅས་ཏེ་འདུག་པ་ལས། ལྷ་རྣམས་ཀྱི་དབང་པོ་དེས་རྒྱལ་པོ་དེའི་སེམས་རབ་ཏུ་
བརྟག་པའི་ཕྱིར། བདག་ ཉིད་ གནོད་སྦྱིན་ གྱི་ གཟུགས་ མཆོག་ ཏུ་ མི་སྡུག་པ།
ལུས་ཆར་སྤྲིན་ལྟར་རབ་ཏུ་གནག་པ། སྐྲ་དང་ཁ་སྤུ་མེ་འབར་བ་ལྟ་བུ་ཤིན་ཏུ་
355



འཇིགས་སུ་རུང་བའི་གཟུགས་ཀྱིས་བཀད་སའི་མདུན་གྱི་བར་སྣང་དེ་ཉིད་ལ་སྐྱིལ་
མོ་དཀྲུང་བཅས་ཏེ་འདུག་ནས་འདི་སྐད་ཅེས་སྨྲས་སོ། །ཀྱེ་ས་བདག་ཆེན་པོ་ལེགས་
པར་གསུངས་པ་ཚོལ་བརྒྱལ་བར་གྱུར་ཅིག་ཅེས་བསྟོད་ནས་སྨྲས་པ། གང་གིས་
སྔོན་གྱི་དེ་བཞིན་གཤེགས་པ་ཡིས། ། ལེགས་པར་གསུངས་པ་ཐོས་པ་དེ་དག་
ཡོད། །གལ་ཏེ་ཁྱོད་ནི་དོན་དུ་གཉེར་འདོད་ན། །བཤད་ཀྱིས་ལེགས་པར་གསུངས་
ལ་མཆོད་པ་གྱིས། །དེ་སྐད་ཅེས་སྨྲས་པ་ཐོས་ནས། རྒྱལ་པོ་ཚངས་པས་བྱིན་ཡིད་
རབ་ཏུ་དགའ་བར་གྱུར་ཏེ་འདི་སྐད་ཅེས་སྨྲས་སོ། །འབྱུང་པོ་ཆེན་པོ་ལེགས་སོ་
ལེགས་སོ། །ལེགས་པར་གསུངས་པ་བདག་འདོད་ཀྱིས། །གང་ཞིག་ཁྱེད་ནི་བཞེད་
པ་ཡིས། ། དངོས་པོ་དེ་དག་གསུང་དུ་གསོལ། ། གནོད་སྦྱིན་གྱིས་སྨྲས་པ། །
བདག་ཆེན་པོ་ཁྱོད་ཀྱི་སྡུག་པ་གསུམ་པོ་བདག་ཉིད་དང་བུ་དང་ཆུང་མ་དང་བཅས་
པ་བདག་ལ་བྱིན་ཅིག་དང་ལེགས་པར་གསུངས་པ་ངས་བཤད་དོ། ། དེ་སྐད་ཅེས་
སྨྲས་པ་ཐོས་ནས་ཡིད་ལ་ཡ་མཚན་ཆེར་བར་གྱུར་ཏེ། རེ་ཞིག་དེའི་དོན་དྲིས་པ།
འབྱུང་པོ་ཆེན་པོ་དེ་རྣམས་ཀྱིས་ཅི་ཞིག་བྱ། དེས་སྨྲས་པ། བཟའ་བར་བྱ་སྟེ་
ལེགས་པར་གསུངས་པའང་བཤད་དོ། །གལ་ཏེ་སྡུག་པའི་དངོས་པོ་བཏང་བར་མི་
ནུས་ན་ནི་ལེགས་པར་གསུངས་པ་ཐོས་པར་མི་འགྱུར་རོ། །དེ་སྐད་སྨྲས་པ་ཐོས་
ནས་རྒྱལ་བོ་དེ། ། གཏམ་སྙན་ཐོས་པ་བཞིན་དུ་རབ་ཏུ་དགའ། །ཀུ་མུ་ད་དང་ཟླ་
འོད་ཕྲད་པ་བཞིན། །བདག་གི་བཞིན་མདངས་ལྷག་པར་གསོལ་བར་གྱུར། །གང་
གིས་ཐོག་མ་མེད་ནས་གྲངས་མེད་ལུས། །ཞིག་པར་གྱུར་ཀྱང་དམ་པའི་ཕྱིར་མིན་
སྙམ། །འདིར་ནི་ཤིན་ཏུ་དོན་དང་ལྡན་པར་གྱུར། ། འོན་ཀྱང་འཇིག་རྟེན་ཤེས་
རབ་མཐུ་ཆུང་བས། ། འདི་གཉིས་ སེམས་ནི་གཞན་དུ་གྱུར་རམ་ཅི། ། རེ་ཞིག་
བརྟགས་ཏེ་བདག་ཉིད་སྦྱིན་པར་བྱ། །དེ་ལྟར་བློ་ལ་ངེས་པར་བྱས་ནས་བདག་གི་
གཡས་གཡོན་དུ་གནས་པའི་བུ་དང་ཆུང་མ་ལ་བལྟས་པ་ན། དེ་གཉིས་ཀྱིས་ཀྱང་
རྒྱལ་པོའི་ལྷག་པའི་བསམ་པ་རིག་པ་བཞིན་དུ་གུས་པའི་དབང་གིས་གསོལ་བ།
ས་བདག་ཆེན་པོ་སྡུག་བསྔལ་གཞིར་གྱུར་པའི། །ལུས་ཀྱིས་རིན་ཐང་མེད་པའི་རིན་
356



ཆེན་ཆོས། །ཐོབ་ཅིང་འཁོར་བའི་རྒྱ་མཚོ་ལས་བསྒྲལ་ཕྱིར། །བདག་ཅག་བཏང་སྟེ་
དམ་ཆོས་གསན་པར་མཛོད། །དེ་སྐད་ཅེས་སྨྲས་པ་དང་། ཤ་ཟ་ཆེན་པོ་དེ་འདི་
སྙམ་དུ་སེམས་པར་མངོན་ནོ། ། ཨེ་མའོ། །ངོ་མཚར་རེ་ཆེ་རྒྱུད་ཡོངས་སུ་སྦྱངས་པ་
རྣམས་ནི་བདག་ཉིད་ཀྱི་ལུས་ལའང་ལྟོས་པ་མེད་པ་འདི་དག་འགྲན་པ་བཞིན་དུ་
གཅིག་ཏུ་དམ་པའི་ཆོས་ལ་གཞོལ་བར་གྱུར་ཏོ་སྙམ་ནས་དེ་དག་ལ་ཚིགས་སུ་བཅད་
དེ་སྨྲས་པ། བདག་གི་ཕྱིར་དང་གཞན་གྱི་ཕྱིར་དག་ཏུ། །བདེ་བ་འདོན་ན་སྡིག་
པ་མི་བྱ་སྟེ། །བྱིས་པ་བདེ་འདོད་གང་ཞིག་སྡིག་བྱེད་ན། །དེ་ཡི་འབྲས་བུ་སོ་སོར་
མྱོང་བར་འགྱུར། །ཚིགས་སུ་བཅད་པ་འདི་སྨྲས་པ་ན། དེ་ནས་རྒྱལ་པོ་ཚངས་
སྦྱིན་ འདི་ སྙམ་ དུ་ གྱུར་ཏེ། ལེགས་པར་གསུངས་ པ་ འདི་ནི་ ངོ་ མཚར་ ཆེ་ སྟེ།
ཚིགས་སུ་བཅད་པ་འདིའི་དོན་དུ་བདག་གི་ལུས་གང་གཱའི་བྱེ་མ་སྙེད་ཀྱང་ཡོངས་སུ་
བཏང་བར་བྱ་སྟེ། འདིའི་ཚུལ་ཡོངས་སུ་བཙལ་བར་བྱའོ་སྙམ་ནས་དེ་སྟན་ལས་
ལངས་ཏེ། བདག་གི་ལག་པ་གཡོན་པས་ནི་ཆུང་མ་བཟུང་གཡས་ པས་ནི་བུ་
བཟུང་སྟེ་ ཤ་ཟི་དེ་ལ་སྨྲས་པ། ལེགས་པར་གསུངས་པ་འདི་ཡིས་ནི། ། དེ་རིང་
བདག་གི་དོན་ཆེན་བྱས། ། ཅི་ལྟར་དགའ་བར་ཁྱོད་ཀྱིས་ནི། །བཞེད་པ་བཞིན་དུ་
སྤྱད་པར་མཛོད། །དེ་སྐད་ཅེས་སྨྲས་པ་དང་། ལྷ་རྣམས་ཀྱི་དབང་པོ་བརྒྱ་བྱིན་
ཡིད་མགུ་བར་གྱུར་ཏེ། ཤ་ཟའི་གཟུགས་མི་སྣང་བར་བྱས་ནས་རང་གི་ལྷའི་ལུས་
དྲི་མ་མེད་པ་རིན་པོ་ཆེའི་རྒྱན་ཐམས་ཅད་ཀྱིས་མངོན་པར་བརྒྱན་པ་བསྟན་ཏེ།
རྒྱལ་པོ་ཚངས་བྱིན་དེ་ལ་ཚིགས་སུ་བཅད་དེ་སྨྲས་པ། སྦྱིན་ལ་དཔའ་བ་ལེགས་སོ་
ལེགས། །སེར་སྣའི་སྡིག་པ་བཅོམ་བྱས་ཤིང་། །གཏོང་བ་སོ་སོར་འཛིན་པ་ཁྱོད། །
དེང་ནི་ཡིད་བཞིན་འགྲུབ་གྱུར་ཅིག། ཁྱོད་ཀྱི་འཇིག་རྟེན་གྲགས་པའི་གཏམ། །
གསལ་བར་འདིར་ནི་མངོན་དུ་གྱུར། །བདག་ནི་ཁྱོད་ལ་མཆོག་སྦྱིན་ཕྱིར། །འདིར་
ནི་ རེ་ཞིག་ བགམ་ པར་ བྱས། ། དེ་ ནས་ རྒྱལ་ པོ་ཚངས་བྱིན་གྱིས་ དེ་ལ་ སྨྲས་ པ།
གྲོགས་པོ་ཁྱོད་སུ་ཞིག བརྒྱ་བྱིན་གྱིས་སྨྲས་པ། བདག་ནི་ལྷ་རྣམས་ཀྱི་དབང་
པོ་ཡིན་ཏེ་ཁྱོད་ལ་མཆོག་སྦྱིན་པའི་དོན་དུ་འོངས་ཀྱི་མཆོག་གང་དང་གང་འདོད་པ་
357



དེང་ལ་སློངས་ཤིག དེ་ནས་རྒྱལ་པོ་ཚངས་སྦྱིན་བདག་ཉིད་ཤེས་རབ་དང་ལྡན་
ཞིང་ཆོག་ཤེས་པ་བསྟན་པའི་ཕྱིར་སྨྲས་པ། ལྷ་ཡི་དབང་པོ་ལྷ་ཡི་གཙོ། །རྨད་དུ་
བྱུང་བའི་སྤྱོད་པ་ཅན། །ཁྱོད་ཀྱིས་རྩོལ་བའི་དམ་པ་མཆོག་ །མྱུར་བར་འདིར་ནི་
བླང་བར་བགྱི། འཇིག་རྟེན་ཐམས་ཅད་མི་རྟག་སྡུག་བསྔལ་ཞིང༌། །ན་རྒས་འཆི་
བས་ཀུན་ཏུ་གཅེས་པར་གྱུར། །བདེ་བ་མྱོང་ཡང་གཡོ་ཞིང་མྱུར་དུ་འགྲོ །དེས་ན་
འཇིག་རྟེན་སྨྲ་བབ་གནས་སུ་གྱུར། ། ལྷ་དབང་ཁྱོད་ནི་རྫུན་ཚིག་ སྤངས་པའི་་དང་།
མཆོག །བདག་ནི་ནམ་དུའང་ན་རྒས་འཆི་མེད་ཅིང༌། །འཇིག་རྟེན་འཇིག་རྟེན་
འདས་པའི་བདེ་བ་རྣམས། །ནམ་དུའང་མི་འགྱུར་མཆོག་འདི་ཁྱོད་ལ་སློང༌། །དེ་
སྐད་ཅེས་སྨྲས་པ་དང༌། ལྷ་རྣམས་ཀྱི་དབང་པོས་སྨྲས་པ། རྒྱལ་པོ་ཆེན་པོ་འདི་
ནི་བདག་ལ་དབང་མེད་དོ། ། སངས་རྒྱས་བཅོམ་ལྡན་འདས་རྣམས་ནི་མཆོག་འདི་
ལ་མངའ་བརྙེས་སོ། ། འདི་ནི་བདག་གི་ཆ་མ་ཡིན་གྱིས། མཆོག་གཞན་དག་
སློངས་ཤིག །དེ་ནས་རྒྱལ་པོ་ཚངས་བྱིན་རང་ཉིད་ཀྱི་དམ་པའི་སྤྱོད་པ་ལྷག་པའི་
བསམ་པ་དང་བཅས་པ་གསལ་བར་བསྟན་པའི་ཕྱིར་བརྒྱ་བྱིན་ལ་སྨྲས་པ། » ལྷ་ཡི་
དབང་པོ་ཚུལ་འདི་གཟིགས་སུ་གསོལ། །འཇིག་རྟེན་ལོངས་སྤྱོད་ཕུན་སུམ་ཚོགས་
པ་དང༌། །བུ་དང་མཛའ་བཤེས་གཉེན་གྱི་ཚོགས་མང་པོ། ། རྒྱ་མཚོའི་མཐས་་་
གཏུགས་ ས་ལ་སྤྱོད་པ་ཡང༌། ། སྡུག་བསྔལ་ཀུན་གྱི་གཞིར་གྱུར་མ་ལགས་སམ། །
བྱིས་པའི་རང་བཞིན་སྐྱེ་བོ་དམན་པ་རྣམས། །འདོད་པའི་དབང་གིས་བདེ་བ་ཁྱད་
གསོད་དེ། །ན་རྒས་འཆི་བའི་སྡུག་བསྔལ་དང་བཅས་པས། ། ཕྲོགས་པ་བཞིན་དུ་
བདེ་བ་ཁྱད་གསོད་ན། །བརྒྱ་བྱིན་ཁྱོད་ཀྱིས་དཔལ་ཡང་ཅི་ཞིག་བྱ། །ལྷ་དབང་བློ་
ཡང་གཞན་དུ་འགྱུར་ལགས་གྲང་། །འཆི་མེད་བདེ་བའི་མཆོག་དེ་མ་ཐོབ་ན། །
སྲིད་པའི་སྡུག་བསྔལ་འཐུག་པོ་མྱོང་བྱེད་པའི། །བདེ་བ་སྦྱིན་ལ་མཆོག་ཏུ་སུ་ཤིག་
སེམས། །ལྷ་དབང་བདག་ནི་དུས་རྣམས་ཐམས་ཅད་དུ། །འཇིག་རྟེན་བདེ་བ་
འདོད་པར་མ་གྱུར་ཅིག །དེ་སྐད་ཅེས་སྨྲས་པ་དང་། ལྷ་རྣམས་ཀྱི་དབང་པོ་
བརྒྱ་བྱིན་བདག་ལ་མཆོག་སྦྱིན་པའི་མཐུ་མེད་ཅིང་ངོ་ཚ་བ་བཞིན་དུ་གྱུར་ཏེ་སྐྱེས་བུ་
358



་
དམ་པ་ལེགས་སོ་ལེགས་སོ་ཞེས་བུ་བཙམ་ལ་བརྟེན་ནས་མི་སྣང་བར་གྱུར་ཏོ། །དེ་
ལྟ་ བས་ནི་ སྐྱེས་ བུ་དམ་པ་རྣམས་ནི་བདག་ ཉིད་ཀྱི་བདེ་བ་ཁྱད་དུ་བསད་དེ། །
གཅིག་ཏུ་དམ་པའི་ཆོས་སྒྲུབ་པ་ལ་བརྩོན་པ་ལྷོད་པར་མི་འགྱུར་ཞིང་རང་གི་ཤེས་
རབ་ཕུན་སུམ་ཚོགས་པས་ཆོས་བཞིན་དུ་ལན་འདེབས་པ་ལ་མཁས་ པར་ཡང་
འགྱུར་རོ། །བདག་ཅག་གི་སྟོན་པ་འདི་ནི་སྔོན་བྱང་ཆུབ་སེམས་དཔའི་སྤྱོད་པ་སྤྱོད་
པ་ནའང་ཤེས་རབ་ཀྱི་མཐུ་དཔག་ཏུ་མེད་ན། མངོན་པར་རྫོགས་པར་སངས་
རྒྱས་ནས་བསམ་གྱིས་མི་ཁྱབ་པ་ལྟ་ཅི་སྨོས་ཞེས་སངས་རྒྱས་ཀྱི་ཡོན་ཏན་བསྔགས་པ་
ལའང་བརྗོད་པར་བྱའོ། །རིམ་གྲོ་བསྐྱེད་དེ་དམ་པའི་ཆོས་མཉན་པ་ལའང་བརྗོད།
པར་བྱའོ། །རྒྱལ་པོ་ཚངས་བྱིན་གྱི་སྐྱེས་པའི་རབས་ཏེ་ལྔ་བཅུ་གཅིག་པའོ། ། ། །
ང་གཉིས་པ། བྱང་ཆུབ་སེམས་དཔའ་ཆོས་ཡོངས་སུ་
ཚོལ་བར་འདོད་པའི་སྐྱེས་པའི་རབས། : ་
༈ སྐྱེས་བུ་དམ་པ་རྣམས་ནི་སངས་རྒྱས་ཀྱི་ཆོས་ཡོངས་སུ་ཚོལ་བར་བྱེད་པ་ལ་
སྐྱོ་བ་མེད་ཅིང་ཕངས་པའི་དངོས་པོ་ཐམས་ཅད་ཡོངས་སུ་གཏོང་སྟེ་གཞན་གྱི་དོན་
ཆེན་པོའང་བདེ་བླག་ཏུ་འགྲུབ་པར་བྱེད་དོ། ། དེ་ཡང་འདི་སྐད་ཐོས་ཏེ། སྔོན་
བྱུང་བ་འདས་པའི་དུས་ན་བྱང་ཆུབ་སེམས་དཔའ་ཡི་དམ་བཅས་པ་ཁྱད་པར་ཅན་
དང་མཐུན་པར་གྱུར་པ། འཇིག་རྟེན་གྱི་བདེ་བ་ཐམས་ཅད་ཁྱད་དུ་བསད་དེ།
གཞན་གྱི་དོན་ལ་མངོན་པར་ཞུགས་པ་ལེགས་པར་བཤད་པ་རིན་པོ་ཆེ་ཐམས་ཅད་
ཀྱི་འབྱུང་ཁུངས་སུ་གྱུར་པ། རྒྱ་མཚོ་ཆེན་པོ་ལྟར་ཡོན་ཏན་གྱི་ཆུ་གཏེར་ཆེན་པོས་
ངང་གིས་གང་བ། བརྩེ་བའི་རླབས་ཀུན་ཏུ་འཕྲོ་བ་ཅན། འབྱུང་པོ་ཐམས་
ཅད་ལ་སེམས་མཉམ་པ་ཉིད་དུ་གྱུར་པ། རྒྱལ་པོའི་བུ་གཞོན་ནུ་ཆོས་ཡོངས་སུ་
ཚོལ་བ་ཞེས་བྱ་བར་གྱུར་ཏོ་ཞེས་གྲགས་སོ། ། དེ་ནི་མི་ཡི་འཇིག་རྟེན་ནང་སྐྱེས་
ནས། །མི་དབང་ལོངས་སྤྱོད་རྒྱ་མཚོའི་དབུས་གནས་ ཤིང་། །ལུས་ཀྱི་ཡོན་ཏན་
ལྷུན་པོ་རབ་ཏུ་བརྟན། ། བཟོད་པའི་སྤྲིན་གྱིས་ཀུན་ནས་འཁྱུད་གྱུར་ཏེ། ། རྟོག་
359



པའི་རླུང་གིས་གཡོ་བ་རབ་ཞི་བས། །ཤེས་རབ་ཆར་རྒྱུན་མངོན་པར་འཐོན་བྱས་
ཏེ། ། ཡོན་ཏན་གཞི་ལ་སྙིང་རྗེའི་དབང་གིས་ཕབ། །འགྲོ་བློའི་རྩི་བཅུད་རབ་ཏུ་
སྨིན་བྱས་པས། །མངོན་མཐོའི་གནས་སྐབས་འབྲས་བུ་སྨིན་བྱེད་ཅིང་། །ཆོས་ཀྱིས་
དབུལ་བ་སེལ་བར་བྱེད་པ་བཞིན། །དེ་ལྟར་རྒྱལ་པོའི་བུ་གཞོན་ནུ་ཆོས་ཡོངས་སུ་
ཚོལ་བར་འདོད་པ་དེ་བདག་ཉིད་རྨད་དུ་བྱུང་བ་རྒྱལ་པོའི་རིགས་ཆེན་པོར་གྱུར་དུ་
ཟིན་ཀྱང༌། དེ་རིགས་ཀྱི་ང་རྒྱལ་དང་ནི་བྲལ། ལོངས་སྤྱོད་ཀྱི་ཚོགས་ནི་རྣམ་
ཐོས་ཀྱི་བུ་ལ་འགྲན་དུ་རུང་བ་ཡོད་དུ་ཟིན་ཀྱང་རྒྱུགས་ པའི་དྲེགས་ པ་ནི་མེད།
རང་གི་ཤེས་རབ་ལྷག་པར་གསལ་བས་འཇིག་རྟེན་དང་འཇིག་རྟེན་ལས་འདས་
པའི་ཚུལ་གྱི་བསྟན་བཅོས་ལ་མཁས་ སུ་ཟིན་ཀྱང་དེ་ལེགས་པར་བཤད་པའི་ཆོས་
རིན་པོ་ཆེ་ཚོལ་བ་ལ་ཆོག་ཤེས་ནི་མེད། དེས་སྐྱེ་བོ་ཐམས་ཅད་ཀྱི་ཡིད་དང་མཐུན་
པར་བྱེད་དུ་ཟིན་ཀྱང་སྐྱེ་བོའི་བག་མེད་པ་ནི་རིང་དུ་སྤངས་པར་གྱུར་ཏེ། དེས་
སྙིང་རྗེ་ཆེན་པོའི་དབང་གིས་གཞན་གྱི་དོན་ཡོངས་སུ་སྤྱོད་ཅིང་ལེགས་པར་སྨྲས་པ་
ཇི་སྙེད་ཐོས་པ་དེ་དག་ནན་ཏན་གྱིས་ཁོང་དུ་ཆུད་པར་བྱེད་དེ། ཆོས་ཡོངས་སུ་
ཚོལ་བ་ལ་མངོན་པར་བརྩོན་པས་གྲོང་དང་གྲོང་ཁྱེར་དང་གྲོང་བརྡལ་དང་ལྗོངས་
དང་རིའི་ཁྲོད་ལ་སོགས་པ་ཐམས་ཅད་དུ་མངོན་པར་རྒྱུ་ཞིང་བརྩོན་པ་ཆེན་པོ་ལ་
ཞུགས་པར་གྱུར་ཏོ། །བྱང་ཆུབ་སེམས་དཔའ་མཁས་པ་རྣམས། །གཏི་མུག་སྒྲིབ་པ་
བསལ་གྱུར། ཅིང༌། ། དཔག་མེད་ཤེས་རབ་མཐུ་ལྡན་ཡང་། ། རྒྱ་ མཚོ་ཆུ་ཡིས་མི་
ངོམས་བཞིན། །ལེགས་པར་གསུངས་པས་ངོམས་མི་ཤེས། །ཆེད་དུ་དེ་ལ་འདུན་པ་
བཞིན། །གང་དག་བློ་ཡི་མཐུ་ཆུང་བ། །ཅུང་ཟད་ཙམ་གྱིས་ངོམས་འགྱུར་ཏེ། །བ་
ལང་རྐང་རྗེས་ཇི་བཞིན་ནོ། །བློ་ལྡན་བློ་ལྡན་མ་ཡིན་པ། །བརྟགས་ན་ཁྱད་པར་རེ་
ཆེ་གེ | །དེ་ནས་བྱང་ཆུབ་སེམས་དཔའ་དེ་རེ་ཞིག་རི་ཁྲོད་ཆེན་པོ་ཞིག་གི་གནས་སུ་
ཞུགས་པར་གྱུར་པ་དང༌། རི་དེའི་བྱ་སྐྱིབས་ཤིག་གི་དྲུང་ན་སྐྱེས་བུ་ལོངས་སྤྱོད་
ཀྱིས་སེམས་ཀུན་ཏུ་གཡེངས་པར་གྱུར་པ། འདོད་པ་དང་ལྡན་པའི་སྐྱེ་བོ་ཞིག་
གྲོགས་མེད་པར་འདུག་པ་མཐོང༌། མི་དེས་ཀྱང་བྱང་ཆུབ་ སེམས་དཔའ་ཆོས་
360



ཡོངས་སུ་ཚོལ་བ་དེ་མཐོང་ནས་སྨྲས་པ། གཞོན་ནུ་ཚུར་ཤོག - ཁོ་བོས་ཁྱོད་ལ་
དེ་བཞིན་གཤེགས་ པའི་མཚན་དང་ལྡན་པའི་གཏམ་བྱའོ། ། དེ་ནས་བྱང་ཆུབ་
སེམས་པས་རིའི་བྱ་སྐྱིབས་ན་འདུག་པའི་མི་ག་ལ་བ་དེར་སོང་སྟེ་སྨྲས་པ། ཁྱོད་
ཀྱིས་དེ་བཞིན་གཤེགས་པའི་མཚན་དང་ལྡན་པའི་གཏམ་རབ་ཏུ་སྨོས་ཤིག དེས་
སྨྲས་པ། གཞོན་ནུ་གཏམ་དེ་ནི་རིན་ཐང་དཔག་ཏུ་མེད་པ་ཡིན་པས་ཁོ་བོ་རིན་
མེད་པར་མི་སྟོན་ནོ། །གཞོན་ནུ་ཆོས་ཡོངས་སུ་ཚོལ་བས་སྨྲས་པ། ཀྱེ་མི་ཁྱོད་ལ་
ཅི་དགོས་པ་སྨོས་ཤིག་ཁོ་བོས་སྦྱིན་པར་བྱའོ། ཁོ་བོ་ལ་སངས་རྒྱས་དང་ལྡན་
པའི་ཚིགས་སུ་བཅད་པའང་ཤོད་ཅིག དེ་ནས་མི་དེ་ཤིན་ཏུ་འདོད་ཆེན་དང་
ལྡན་པའི་དབང་གིས་འདི་སྙམ་དུ་བསམས་པ། གཞོན་ནུ་འདིའི་གོས་རིན་ཐང་
མེད་པ་འདི་དང་། འདིའི་ལུས་ལ་བཏགས་པའི་ནོར་བུ་རིན་པོ་ཆེ་སྲང་བྱེ་བ་ཕྲག་
བཞི་བཅུ་རེ་བ་འདི་འང་འདོད་པར་བྱ་ན། འདིས་བྱིན་མ་ཐག་ཏུ་འགྱོད་པར་
གྱུར་ན་མི་རུང་བས་འདིའང་སྲོག་དང་ཕྲལ་བའི་ཐབས་ཤིག་བྱའོ་སྙམ་མོ། །འཇིག་
རྟེན་ན་ནི་སྐྱེ་བོ་མང་པོ་རྣམས། ། སྙིང་པོ་མེད་པའི་ལོངས་སྤྱོད་ཅུང་ཟད་ཕྱིར། །
བསྐལ་པ་མང་པོར་བདག་ལ་མི་ཕན་པར། །ཚུལ་མིན་སྤྱོད་ལ་རིགས་པ་བཞིན་དུ་
བསམ། །དེ་ལྟ་བུའི་བདག་ཉིད་ངན་པའི་སེམས་ཁོང་དུ་བཅུག་ནས། བྱང་ཆུབ་
སེམས་དཔའ་ཆོས་ཡོངས་སུ་ཚོལ་བ་དེ་ལ་སྨྲས་པ། །གཞོན་ནུ་ཁྱོད་ཀྱིས་བགོས་
པའི་གོས་དེ་དང་ནོར་བུ་རིན་པོ་ཆེ་དེ་ང་ལ་བྱིན་ཞིང་། དེ་ནས་ཀྱང་ཁྱོད་རིའི་བྱ་
སྐྱིབས་འདི་ཉིད་ནས་བདག་གི་ལུས་བོར་བར་བྱེད་ན། ཁོ་བོས་ཁྱོད་ལ་སངས་
རྒྱས་དང་ལྡན་པའི་གཏམ་ཡོངས་སུ་བསྟན་པར་བྱའོ། ། དེ་ནས་བྱང་ཆུབ་སེམས་
དཔའ་ཆོས་ཡོངས་སུ་ཚོལ་བས་མི་དེ་ལ་སྨྲས་པ། ཀྱེ་མི་ཁྱོད་ལ་དོན་དུ་འགྱུར་ན་
བདག་རིའི་བྱ་སྐྱིབས་འདི་ནས་ལུས་འདོར་བར་བྱ་ཡིས། ཁྱོད་ཀྱི་ཚིགས་སུ་་
བཅད་པ་དེ་སྨོས་ཤིག མི་དེས་སྨྲས་པ། བདག་ལ་དོན་དུ་འགྱུར་བ་མེད་མོད་
ཀྱིས། ། མི་རྣམས་ཕལ་ཆེར་བློ་ནི་འགྱུར་བར་བྱེད། ཁྱོད་ཀྱི་གོས་དང་ནོར་བུ་
འདིར་བྱིན་ནས། ། སླར་ཡང་འགྱོད་པའི་དབང་དུ་འགྱུར་བར་སྲིད། །བྱང་ཆུབ་
361



སེམས་པས་སྨྲས་པ། ཀྱེ་མའོ་སྙིང་པོ་མེད་པ་ཡི། །ལུས་ལའང་མཁས་པས་ཆགས་
མི་བྱེད། ། སྦྱིན་པ་ལྟ་བུའི་ལོངས་སྤྱོད་ལ། །སུ་ཞིག་ཆགས་པའི་དབང་དུ་འགྱུར། །
ཁྱོད་ ཇི་ ལྟར་ འདོད་ པ་ བཞིན་ དུ་ བྱའོ། ། ལེགས་ པར་ གསུངས་ པ་ སྟོན་ ཅིག་
གཞན་ཡང་ཁྱོད་ཀྱི་བསམ་པ་ལ་ཁོ་བོ་ལོངས་སྤྱོད་བྱིན་ནས་འགྱོད་པར་འགྱུར་རོ།
སྙམ་ དུ་དོགས་ ན་ ནི་ དེ་ལྟ་བུའི་ སེམས་ བསྐྱེད་མི་ དགོས་ སོ། ། མི་ དེས་ སྨྲས་ པ།
ཁྱོད་གཡང་ས་འདིར་མཆོངས་པར་མི་བྱེད་ན་ནི་སྔ་མའི་དམ་བཅས་པ་དང་འགལ་
བར་གྱུར་པས་བྱིན་པ་ལ་འགྱོད་པ་མེད་པར་འགྱུར་རོ་ཞེས་སྨྲས་ཀྱང་སུ་ཞིག་ཡིད།
ཆེས་པར་འགྱུར། སླར་བྱང་ཆུབ་སེམས་པས་སྨྲས་པ། ཁྱོད་དེ་ལྟར་སེམས་ན་
ཁྱོད་ཀྱི་བསམ་པ་ཡོངས་ སུ་རྫོགས་པར་བྱ་ཡིས། སངས་རྒྱས་དང་ལྡན་པའི་
ཚིགས་སུ་བཅད་པ་དེ་ཡོངས་སུ་སྟོན་ཅིག ཁྱོད་ལ་གོས་དང་ནོར་བུ་རིན་པོ་ཆེ་
སྦྱིན་པར་བྱས་ལ། རིའི་གཡང་ས་འདིར་བདག་ཉིད་དོར་བར་བགྱིའོ། །དེ་ནས་
མི་དེས་སྨྲས་པ། སངས་རྒྱས་རྣམས་ནི་ཡོན་ཏན་ལྡན། དམ་པའི་ཆོས་ཀྱང་
ཡོན་ཏན་ལྡན། །དགེ་འདུན་རྣམས་ཀྱང་ཡོན་ཏན་ལྡན། །འདི་ནི་འཇིག་རྟེན་
མཆོད་གནས་ཡིན། ། ཞེས་ཚིགས་སུ་བཅད་པ་དེ་བསྟན་ཏོ། ། དེ་ཐོས་མ་ཐག་ཏུ་
བྱང་ཆུབ་སེམས་པས། བདག་གི་གོས་རིན་ཐང་མེད་པ་དང་ནོར་བུ་རིན་པོ་ཆེ་དེ་
མི་དེ་ལ་བྱིན་ནས་བདག་ཉིད་གཡང་ས་ཆེན་པོའི་ཁར་འདུག་སྟེ། བདེན་པའི་
ཚིགས་སུ་བཅད་པ་འདི་དག་ཀྱང་བརྗོད་པར་མངོན་ནོ། །ལེགས་པར་བཤད་པའི་
རིན་ཆེན་རིན་ནི་ཅི་ཡང་ཡོད་མིན་ལ། །སྙིང་པོ་མེད་པའི་ལོངས་སྤྱོད་སྤྱོད་པ་རྨད།
བྱུང་མ་ཡིན་པས། །ཆགས་པ་མེད་པར་གོས་དང་ནོར་བུ་འདིར་ནི་རབ་བཏང་
བ། །འདི་ལ་འགྱོད་པ་མེད་ཅིང་དགའ་བཞིན་བྱིན་པའི་བདེན་པ་དང་། །ལྷག་
བསམ་མཐུ་ཡིས་ཆོས་ཀྱི་དོན་དུ་ལུས་ལ་ཆགས་མེད་ན། །བདེན་པ་དེ་ཡིས་འདིར་
ནི་བདག་ལུས་ཉམ་ཉེས་མ་གྱུར་ཅིག །དེ་ལྟར་བདེན་པའི་ཚིག་བརྗོད་ནས། །
ཆོས་ལ་དགའ་བའི་ཡིད་ཀྱིས་སུ། །རིན་ཆེན་གཏེར་ནི་མཐོང་བ་བཞིན། ། གཡང་
ས་དེར་ནི་མཆོངས་པར་གྱུར། །དེ་ཡི་བདེན་པའི་མཐུ་དག་དང༌། །ལྷ་རྣམས་ཀུན་
362



གྱིས་ཡོངས་བཟུང་བས། ། དེ་ནི་གཡང་ས་ཆེན་པོ་དེར། ། མཁའ་ལྡིང་དལ་གྱིས་
འགྲོ་བ་བཞིན། །ཤེས་རབ་སྙིང་རྗེའི་འདབ་གཤོག་གིས། །བཏེག་ནས་དལ་གྱིས་
འགྲོ་བ་ སྙམ། ། དེ་ཡི་དམ་པའི་སྤྱོད་པ་དེས། ། ལྷ་རྣམས་ཡིད་ཀྱང་མགུ་ གྱུར་་་་་
ཅིང་། །སངས་རྒྱས་རྣམས་ཀྱང་དགྱེས་གྱུར་ན། །བྱིས་པའི་བློ་ཅན་སྐྱེ་བོ་རྣམས། །
དགའ་བ་སྨོས་ཀྱང་ཅི་ཞིག་དགོས། །དེ་ལྟར་བྱང་ཆུབ་སེམས་དཔའ་དེ་མ་རྨིས་ཤིང་
མ་བསྣད་ལ་བདེ་བར་ལྷ་རྣམས་ཀྱིས་བཟུང་བའི་དབང་གིས་གཡང་ས་ཆེན་པོ་དེ་
ནས་ས་ལ་བབས་པར་གྱུར་ཏོ། ། དེ་ལྟ་བུའི་རྨད་དུ་བྱུང་བའི་ཁྱད་པར་མི་དེས་
མཐོང་ནས་འདི་སྙམ་དུ་སེམས་པར་ངེས་སོ། །ཨ་ལ་ལ་མཚར་བྱས། བདག་ཉིད་
ཆེ་བའི་རང་བཞིན་ཅན། ། གང་གི་མཐུ་ནི་མ་རྟོགས་པས། ། ངན་སེམས་མངོན་
པར་བསྐྱེད་པ་དེས། ། བདག་ ཉིད་གཡང་སར་ལྟུང་བ་ སྙམ། །གང་གིས་སྤྱོད་པ་
རྨད་བྱུང་བ། ། ཐོས་ཀྱང་ཐེ་ཚོམ་འགྱུར་བ་དེ། །འདིར་ནི་མངོན་སུམ་སྣང་གྱུར་
ཀྱང༌། །སྒྱུ་མ་ལྟ་བུའམ་ཅི་ཞིག་གི །བདག་ནི་ཚུལ་མིན་ལམ་དུ་ཞུགས། །འོན་
ཀྱང་འདི་དང་ཕྲད་གྱུར་པས། ། ཐར་པའི་རིན་ཆེན་ཐོབ་གྱུར་རམ། །ནམ་ཞིག་
འདི་ཡིས་ཡོངས་བཟུང་ནས། །བདག་ཀྱང་ཕ་རོལ་འབྱུང་ཞིག་གུ །དེ་ལྟར་བློ་ལ་
ངེས་པར་གྱུར་ནས་མྱུར་བར་མྱུར་བར་རིའི་བྱ་སྐྱིབས་དེ་ལས་བབས་ཏེ། བྱང་
ཆུབ་སེམས་དཔའ་ག་ལ་བ་དེར་སོང་ནས་འདི་སྐད་ཅེས་སྨྲས་སོ། །ཨེ་མའོ།། ཁྱོད་
དམ་པའི་ཆོས་ཀྱི་ཕྱིར་བྱ་བ་འདི་ལྟ་བུ་བྱེད་པ་ནི་ངོ་མཚར་ཏོ། །བདག་གིས་ནི་རྒྱུ་
ཚོམས་སུ་བྱས་ཤིང་མ་རུངས་པར་གྱུར་ཏོ། །འདི་ལྟ་བུའི་དཀའ་བ་སྤྱོད་པའི་དོན་
ཅུང་ཟད་ཅིག་ཞུའོ། །གང་གིས་ལང་ཙོར་ལྡན་པའི་ལུས། །བདེ་བར་གནས་དང་
རིན་ཆེན་ནོར། །བཏང་ནས་དམ་པའི་ཆོས་བཞེད་པ། །ཅི་ཞིག་སྒྲུབ་པར་མཛད་
པ་ལགས། ། དེ་ལ་བྱང་ཆུབ་སེམས་པས་འདི་སྐད་ཅེས་སྨྲས་སོ། ། གང་ཞིག་མི་
གཙང་དུ་མའི་འབྱུང་ཁུངས་ལུས། ། ཐོག་མ་མེད་ནས་གྲངས་མེད་བློངས་གྱུར་་་
ཅིང་། །སྐྱེ་དང་འཆི་བ་ཡང་དང་ཡང་བྱུང་ཡང་། །བག་མེད་དབང་གྱུར་ཆོས་ཀྱི་
ཕྱིར་མ་ཡིན། །གང་ཞིག་སྙིང་པོ་མེད་པའི་རིན་ཆེན་ནོར། །བསགས་ཀྱང་འཇིག་
363



རྟེན་སྐྱེ་རྒ་ན་འཆིའི་སྐྱོན། ། བསལ་བར་མི་ནུས་བདག་ཉིད་གཅིག་པུར་འགྲོ །
ཟིལ་བ་ལྟ་ལ་སུ་ཞིག་ཆགས་པར་བྱེད། ། གང་ཞིག་གནས་སྐབས་སྤྱད་ན་དོན་ཆེ་
ལ། །ལྷ་དབང་མི་དབང་གཙུག་གིས་ལེགས་མཆོད་པ། ། སྲིད་པའི་འཆིང་བ་རིང་
ནས་གཅོད་བྱེད་པའི། །ཆོས་ལ་བརྟེན་པ་དེ་ནི་མཁས་པ་ཡིན། །གང་གིས་བདག་
ནི་འདི་ལྟར་འབད་བྱེད་པ། །སྲིད་པའི་རྒྱ་མཚོར་ལྷུང་བའི་འགྲོ་འདི་དག – །བག་
མེད་ཆུ་སྲིན་འབར་བའི་ཁ་རུ་ཆུད། །སྲིད་པའི་མཆེ་བ་དམ་པོས་རབ་བཟུང་སྟེ། །
ཞི་བདེའི་སྲོག་ལ་རྒོལ་ཞིང་འཁྱམས་པར་གྱུར། །འདི་ལས་མ་རྒལ་བ་རྣམས་བསྒྲོལ་
བྱའི་ཕྱིར། ། གཞན་དོན་བསྒྲུབ་པའི་ཐམས་ཅད་མཁྱེན་པ་འདོད། །དེ་སྐད་ཅེས་
སྨྲས་པ་དང༌། མི་དེ་ཡང་བྱང་ཆུབ་སེམས་དཔའ་དེ་ལ་རབ་ཏུ་དད་ཅིང་མཆི་མ་
གཡོ་བར་གྱུར་ཏེ། དེའི་རྐང་པ་ལ་མགོ་བོས་ཕྱག་འཚལ་ནས་གོས་རིན་ཐང་མེད་
པ་དང་ནོར་བུ་རིན་པོ་ཆེ་སླར་ཕུལ་ལོ། །བྱང་ཆུབ་སེམས་པས་སྨྲས་པ། འདི་ནི་
ཁྱོད་ལ་སྔར་བྱིན་པ་ཡིན་ན་ཁོ་བོ་མི་འདོད་དོ། །འདི་ཕྱིར་ལེན་པ་ནི་བདག་གི་ཆ་མ་
ཡིན་ནོ། ། སླར་ཡང་མི་དེ་རབ་ཏུ་གུས་པའི་དབང་གིས་འདི་སྐད་ཅེས་སྨྲས་སོ། །
སྐྱེས་བུ་དམ་པ་རིན་ཆེན་ཁྱོད། །རིན་ཆེན་འདི་དང་རིན་ཆེན་གོས། །དམ་པ་འདི་
དང་འཚམ་པ་ལགས། །བདག་ཅག་ལྟ་བུ་དམན་པ་ལ། །གང་ཞིག་སྲེད་མེད་བུ་ཡི་
རྒྱན། ། ཕལ་ལ་བཏགས་པས་སྡུག་བསྔལ་འགྱུར། ། དེ་བས་འདི་ནི་ཁྱོད་ལ་བབས་
འབུལ། །འདི་བས་ གཞན་དུ་གལ་ཆེ་བར། ། སྐྱེས་བུ་ཁྱོད་ཀྱང་གཟིགས་མཛད་
ན། །བདག་ལའང་ནམ་ཞིག་པདྨའི་སྤྱན། །བརྩེར་ལྡན་ཁྱོད་ཀྱིས་གཟིགས་ནས་
ནི། །འཁོར་བའི་དགོན་པ་སྐྱབས་མེད་ལས། ། འདྲེན་པ་ཁྱོད་ཀྱིས་སྐྱོབ་པར་་་་་
གྱུར། ། དེ་སྐད་ཅེས་སྨྲས་པ་དང༌། བྱང་ཆུབ་ སེམས་པས་མི་དེ་ལ་ ཕན་པར་
འདོད་པའི་ སེམས་ཀྱིས་གོས་དེ་དང་ནོར་བུ་དེ་ཡང་བླངས་ཏེ། ཁྱོད་ཀྱི་ཡིད་
བཞིན་དུ་བསྒྲུབ་པར་བྱའོ་ཞེས་ཞལ་གྱིས་བཞེས་སོ། །དེ་ལྟར་སྐྱེས་བུ་དམ་པ་རྣམས་
ནི་གཞན་གྱི་དོན་སྤྱོད་ཅིང་དམ་པའི་ཆོས་ཡོངས་སུ་ཚོལ་བར་བྱེད་དེ། བདག་
ཉིད་ཆོས་ཀྱི་མཐུ་དཔག་ཏུ་མེད་པ་དང་ལྡན་ཡང་གཞན་གྱིས་བགམ་པའི་ཕྱིར་ཚིག་
364



གཅིག་ཙམ་གྱི་ལེགས་པར་གསུངས་པ་ལའང་ཤིན་ཏུ་དཀོན་པའི་འདུ་ཤེས་བསྐྱེད་
ཅིང་། དེ་སྟོན་པ་ལའང་དགེ་བའི་བཤེས་གཉེན་གྱི་འདུ་ཤེས་བསྐྱེད་པར་བྱེད་
དོ། །གནས་སྐབས་དེར་བཅོམ་ལྡན་འདས་ཀྱིས་ཇི་ལྟར་ཞལ་གྱིས་བཞེས་པ་བཞིན་
དུ། ཕྱིས་བྱུང་བ་ནའང་དོན་འདི་བཀའ་སྩལ་ཏེ། ཤཱ་ར་དྭ་ཏིའི་བུ་དེའི་ཚེ་དེའི་
དུས་ན་ང་ནི་རྒྱལ་པོའི་བུ་གཞོན་ནུ་ཆོས་ཡོངས་སུ་ཚོལ་བ་ཞེས་བྱ་བར་གྱུར་ཏོ། །
དེའི་དུས་ཀྱི་མིང་ལ་ཚིག་གཅིག་པོ་སྟོན་ཅིང་། ངའི་ལྷག་པའི་བསམ་པ་ལ་དད་
པའི་དབང་གིས། བདག་གི་སྐྱབས་བྱེད་པར་གྱུར་ཅིག་ཅེས་སྨོན་ལམ་བཏབ་པ་
དེ་གཞན་ཞིག་ཡིན་སྙམ་དུ་སེམས་ན། ཁྱོད་ཀྱིས་དེ་ལྟར་མི་བལྟའོ། །དགེ་སློང་བ་
ཀ་ལི་འདི་ཡིན། དགེ་བའི་རྩ་བ་དེའི་མཐུས་ད་ལྟར་ངས་རྗེས་སུ་བཟུང་ནས་དགྲ་
བཅོམ་པའི་འབྲས་བུ་མངོན་དུ་བྱས་སོ། །དེ་ལྟར་མི་དེ་འདོད་པ་སྔོན་དུ་འགྲོ་བའི་
སེམས་ཀྱིས་དགེ་བའི་རྩ་བ་མངོན་པར་འདུ་བྱས་པ་ལ་ལྟོས། གང་སུ་དག་ངེས་
པར་བྱང་ཆུབ་སེམས་དཔའི་སྤྱོད་པ་དང་མཐུན་པར་འཇུག་པ་དེ་དག་དཔག་ཏུ་
མེད་པའི་དགེ་བའི་རྩ་བ་ཡོངས་སུ་རྫོགས་པར་འགྱུར་རོ་ཞེས་གསུངས་སོ། ། དེ་ལྟ་
བས་ན་བྱང་ཆུབ་སེམས་དཔའི་རྗེས་སུ་སློབ་པར་འདོད་པས། སྐྱེས་བུ་དམ་པ་
རྣམས་དང་མི་འབྲལ་བར་བྱའོ་ཞེས་དགེ་བའི་བཤེས་གཉེན་བསྟེན་པ་དང་སངས་
རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ། བྱང་ཆུབ་སེམས་དཔའ་
ཆོས་ཡོངས་སུ་ཚོལ་བར་འདོད་པའི་སྐྱེས་པའི་རབས་ཏེ་ལྔ་བཅུ་གཉིས་འགལ་བྱས་བ་
པའོ།། །། བདག་རལ་པ ། འོ ད་
༡༩ང་གསུམ་པ། ཡེ་ཤེས་ལྡན་གྱི་སྐྱེས་པའི་རབས། །
བ ད 1:|:#
༈ སྐྱེས་བུ་དམ་པ་རྣམས་ནི་སངས་རྒྱས་ཀྱི་ཆོས་ལ་གུས་ པའི་དབང་ གིས་
བདག་ཉིད་ཀྱིས་ལུས་ལའང་ཕངས་པ་མེད་པར་བྱེད་དོ། །དེ་ཡང་འདི་སྐད་ཐོས་ཏེ།
སྔོན་བྱུང་བ་འདས་པའི་དུས་བསྐལ་བ་གྲངས་མེད་པ་འདས་པའི་སྔ་རོལ་ཏུ་ཡང་
དག་པར་རྫོགས་པའི་སངས་རྒྱས་བཅོམ་ལྡན་འདས་སྨོན་ལམ་བསམ་གྱིས་མི་ཁྱབ་
365



པ་ཁྱད་པར་དུ་འཕགས་པའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་སྟེ། དེའི་
བསྟན་པ་ནུབ་ཏུ་ཉེ་བར་གྱུར་ཅིང་ལྔ་བརྒྱ་པ་ཐ་མ་ལ་བབ་ནི་འཛམ་བུའི་གླིང་དེ་
སྐྱོང་བར་བྱེད་པའི་རྒྱལ་པོ་ཡེ་ཤེས་ཀྱི་སྟོབས་ཞེས་བྱ་བ་ཞིག་བྱུང་ངོ༌། ། དེ་ནི་ཆོས་
ལྡན་ཆོས་ཀྱི་རྒྱལ་པོ་སྟེ། །འཁོར་གསུམ་ཐབས་ལ་མཁས་པའི་རང་བཞིན་ཅན། །
ཆོས་མིན་རབ་ཏུ་སྤངས་ཤིང་རྣམ་པར་དག ། སྐྱེ་བོ་རྣམས་ཀྱི་དོན་སྤྱོད་ཕ་
དང་འདྲ། ། ཡོན་ཏན་ལྡན་པའི་དགེ་སྦྱོང་བྲམ་ཟེ་ལ། ། བླ་མ་བཞིན་དུ་གུས་པར་
བྱེད་པར་གྱུར། །དེ་ལྟར་རྒྱལ་པོ་ཆེན་པོ་དེའི་བུ་མོར་གྱུར་པ་གཟུགས་བཟང་ཞིང་
མཛེས་པ་ལྟ་ན་སྡུག་པ། ཁ་དོག་བཟོང་ཞིང་མཛེས་པའི་མཆོག་དང་ལྡན་པ་ཡེ་
ཤེས་ལྡན་ཞེས་བྱ་བ་ཞིག་བྱུང་སྟེ། དེ་ནི་བཅོམ་ལྡན་འདས་འདི་ཡིན་ནོ། ། མ་
དུལ་དྲེགས་པའི་རང་བཞིན་ཅན། །འདོད་དང་འཕྱར་བའི་རང་བཞིན་ཏེ། ། དེ་
དང་འགལ་བར་གྱུར་པ་འདྲ། །འདི་ནི་རང་བཞིན་དག་པ་ཡིན། །དེ་ནི་དྲི་མེད་
སྟོན་ཟླའི་དཀྱིལ་འཁོར་ལྟར། ། རྣམ་པར་དཀར་བའི་དཔལ་གྱིས་མཛེས་གྱུར་་་
པས། །ཉོན་མོངས་སྒྲིབ་པའི་མུན་པའི་ཚོགས་རྣམས་ནི། ། དེ་ལ་ཞུམ་ཞིང་དྲུང་
ནས་འབྲོས་པ་འདྲ། །ཀུ་མུ་ད་དང་ཕྲད་པའི་ཟླ་འོད་བཞིན། ། མཐོང་བའི་སྐྱེ་བོ་
བཞིན་མཛེས་གསལ་བར་བྱེད། །དེ་ནི་གཅིག་ཏུ་ཆོས་ལམ་གུས་པ་ཡིས། ། དམ་པ་
རྣམས་ལ་སྲོག་དང་འདྲ་བར་སེམས། །དེའི་དུས་ན་བསྟན་པའི་ཐ་མར་བབ་པའི་
དབང་གིས་དགེ་སྦྱོང་གི་གཟུགས་ཅན་དགེ་སྦྱོང་ལྟར་འཆོས་པ་རྙེད་པ་དང་བཀུར་
སྟི་དོན་དུ་གཉེར་ཞིང་བག་མེད་པར་གྱུར་པ་དུ་མ་བྱུང་ངོ༌། །དེའི་ཚེ་དགེ་སློང་ཡང་
དག་བློ་གྲོས་ཞེས་བྱ་བ་བླ་ན་མེད་པའི་བྱང་ཆུབ་ཏུ་ཞུགས་པ། །སངས་རྒྱས་ཀྱི་ཆོས་
ཚུལ་བཞིན་དུ་སྟོན་པར་བྱེད་པ་ཞིག་ཀྱང་བྱུང་སྟེ། དེ་སྐྱེ་བོ་རྣམས་བག་མེད་པར་
གྱུར་པ་ལ་སྙིང་རྗེ་ཆེན་པོ་སྐྱེས་ཏེ། རྒྱལ་པོའི་ཕོ་བྲང་འཁོར་དེར་ཞུགས་ནས་ཆོས་
སྟོན་པ་ལ་བརྩོན་པར་གྱུར་ཏོ། །དེ་ནས་དུས་གཞན་ཞིག་གི་ཚེ་ན་ཆོས་སྨྲ་བ་དེའི་
བརླ་གཉིས་ལ་འབྲུམ་བུ་མེ་དབལ་ནག་པོ་གསོ་བར་དཀའ་ཞིང་སྨན་དཀོན་པ་ཞིག་
བྱུང་སྟེ། སྨན་པ་དག་གིས་ཡོངས་སུ་བོར་བར་གྱུར་ཏོ། །དགེ་སློང་ཆོས་སྨྲ་ན་
366



བར་གྱུར་པ་དེ། ། རྒྱལ་པོ་འཁོར་དང་བཅས་པ་རྣམས་ཀྱིས་མཐོང་། །དེ་ཡི་ལུས་ནི་
ཇི་ལྟར་ན་བ་བཞིན། །སྐྱེ་བོ་རྣམས་ཀྱང་ལྷག་པར་སྡུག་བསྔལ་གྱུར། །ཇི་ལྟར་མེ་ལྕེ་
རབ་ཏུ་འབར་བ་ཡིས། །བསྲེགས་པའི་ཤིང་རྣམས་ཞུམ་པར་གྱུར་པ་བཞིན། །དེ་
ཡི་ལུས་ལ་ནད་ཀྱི་སྟོབས་འབར་བས། །རྒྱལ་པོ་འཁོར་བཅས་སེམས་ཀྱང་ཞུམ་པར་
གྱུར། ། ཕོ་བྲང་འཁོར་གྱི་སྐྱེ་བོ་དགའ་བ་རྣམས། ། མྱ་ངན་ཤུགས་ཀྱིས་མཆི་མས་
གདོང་ཁེབས་ཏེ། །དགའ་བའི་བཞིན་བཟངས་ཉམས་པར་གྱུར་པ་ཡང་། །ཉི་མའི་
ཟེར་གྱིས་ཕོག་པའི་ཟླ་བ་བཞིན། །དེ་ལྟར་དགེ་སློང་ཆོས་སྨྲ་བ་དེ་ཉམ་ཉེས་པར་
གྱུར་དུ་དོགས་པའི་དབང་གིས་རྒྱལ་པོ་དང་སྐྱེ་བོའི་ཚོགས་རྣམས་མྱ་ངན་དུ་གྱུར་པ་
ན། རྒྱལ་པོ་དེའི་ཕྱི་བཞིན་དུ་གྲོགས་བྱེད་པའི་ལྷ་མོ་ཞིག་གིས་རྒྱལ་པོ་དེ་ལ་རྨི་
ལམ་དུ་བསྟན་པ། དགེ་སློང་འདི་ལ་མིའི་ཤ་ཁྲག་གསར་པ་མ་རུལ་བ་དག་རོ་སྣ་
ཚོགས་སུ་བསྒྱུར་བའི་གཡོས་བྱས་ཏེ་བྱིན་ཞིང་མིའི་ཁྲག་གིས་ཀྱང་རྨ་དེ་ལ་བསྐུས་ན་
དགེ་སློང་གི་ནད་འདིའང་འཚོ་བར་འགྱུར་རོ་ཞེས་བསྟན་པ་ཐོས་ནས་དེ་གཉིད་
སད་པར་གྱུར་པ་དང་ཕོ་བྲང་འཁོར་གྱི་མི་རྣམས་ལ་དེ་ལྟ་བུའི་ཚུལ་དེ་ཡོངས་སུ་
བསྒྲགས་ཤིང་། ཆོས་སྨྲ་བ་ལ་གུས་པའི་དབང་གིས་འདི་ལྟར་བྱེད་པ་ལ་སྤྲོ་བ་སུ་
ཡོད་ཅེས་དྲིས་པ་ན་སུའང་སྤྲོ་བ་མ་བྱུང་ངོ༌། །བདག་ཉིད་མ་སྦྱངས་པ་རྣམས་ནི། །
གཞན་གྱི་སྡུག་བསྔལ་བསལ་བའི་ཕྱིར། །བདག་གི་སྡུག་བསྔལ་བཟོད་བྱེད་པ། །
འདི་ནི་འཇིག་རྟེན་ཡོད་མ་ཡིན། །དེའི་ཚེ་རྒྱལ་པོ་དེའི་བུ་མོ་ཡེ་ཤེས་ལྡན་ཞེས་བྱ་བ་
ལོ་བཅུ་དྲུག་ལོན་པ་དེས་བདག་གི་ཕས་དེ་སྐད་དུ་སྨྲས་པ་ཐོས་ཤིང༌། བདག་ཉིད་
ཀྱིས་ཀྱང་རྨི་ལམ་དེ་ལྟ་བུ་མཐོང་ནས། ཆོས་སྨྲ་བ་དེ་ལ་རབ་ཏུ་གུས་པའི་སེམས་
ཀྱིས་བུ་མོ་དེ་རབ་ཏུ་གཞོན་ཤ་ཅན་དུ་གྱུར་ཀྱང་དེ་བརྟན་པའི་སེམས་ཀྱིས། ཨེ་
མའོ་བདག་ནི་ཤི་བར་གྱུར་ཀྱང་བླའི་ཆོས་སྨྲ་བ་འདི་ནད་འདི་ལས་གསོ་བར་བྱའོ་
སྙམ་སྟེ། མཚོན་རྣོན་པོ་བླངས་ནས་བདག་ཉིད་ཀྱི་བརླ་ནས་ཤ་བཅད་ཅིང་རོ་སྣ་
ཚོགས་ དང༌ལྡན་པའི་གཡོས་བྱས་ཏེ། དགེ་སློང་ཆོས་སྨྲ་བ་དེ་ལ་ དྲུངས་ནས་
འབྲུམ་བུ་ལ་ཁྲག་གིས་ཀྱང་བྱུགས་སོ། ། བུ་མོ་དེ་ཡི་ ལྷག་པའི་བསམ་པ་ཡིས། །
367



པདྨའི་རྩ་བ་ལྟར་དཀར་འཇམ་སྤུག་པའི། །བརླ་ལས་མཚོན་རྣོན་ཨུཏྤལ་འདབ་
འདྲ་ཡིས། །བཅད་ཀྱང་ཡིད་ནི་གཡོ་བར་ཡོད་མ་གྱུར། །ཙནྡན་དམར་པོ་ལྟ་བུའི་
ཤ་དེ་ཡང༌། །དགེ་སློང་མཆོད་ཕྱིར་སྣ་ཚོགས་གཡོས་སུ་བྱས། །དེ་ཡི་བརླ་ལས་
ཟགས་པའི་ཁྲག་གི་རྒྱུན། །མེ་དབལ་ཞི་བྱེད་སྨན་གྱི་མཆོག་ཏུ་གྱུར། །དེ་ལྟར་དགེ་
སློང་དེས་ཟས་དེ་ཟོས་མ་ཐག་ཏུ་ནད་ཐམས་ཅད་ཞི་བར་གྱུར་ཏེ་ཤིན་ཏུ་བདེ་བར་
གྱུར་ཏོ། །དེ་ནས་རྒྱལ་པོ་དེས་བུ་མོ་དེ་ལ་ཚིགས་སུ་བཅད་དེ་སྨྲས་པ། བུ་མོ་ཁྱོད་
ཀྱི་ཁྲག་འདི་གང་ལས་རྙེད། །མི་ཡི་ཤ་འདི་དག་ཀྱང་གང་ནས་བླངས། །བུ་མོ་ཁྱོད་
ཀྱིས་ཁ་ཟས་འདི་བྱས་པས། །ཆོས་སྨྲ་འདི་ཡང་དེ་ལྟར་བདེ་བར་གྱུར། །འདི་ལྟར་
སྣ་ཚོགས་རོ་ལྡན་གཡོས་བྱས་པ། །བསད་པ་ཡིན་ནམ་འོན་ཏེ་ཤི་བ་ཡིན། །དེ་སྐད་
ཅེས་སྨྲས་པ་དང༌། བུ་མོ་དེས་རྒྱལ་པོ་ལ་གསོལ་བ། །ས་ཡི་བདག་པོ་བདག་ལ་
གསོན། །ལྷ་ཡིས་བསྟན་པའི་རྨི་ལམ་དག །བདག་གི་མཐོང་བར་གྱུར་ཏོ་ཡབ། །
དེ་ནས་བདག་ནི་ལངས་ནས་སུ། །མི་ཡི་གཙོ་ལ་འདི་སྐད་སྨྲས། ། བྲན་མོ་རྣམས་
ལའང་བདག་གིས་བསྒོ། །དགེ་སློང་འདི་ཡི་ནད་གསོའི་ཕྱིར། །མི་ཡི་ཤ་དང་ཁྲག་
རྣམས་ནི། །གཡོས་སུ་བྱས་ཏེ་བྱིན་གྱུར་ན། །དགེ་སློང་འདི་ནི་བདེ་བར་འགྱུར། །
བཙུན་མོའི་འཁོར་དུ་བདག་གིས་གོ་བར་གྱིས། །བུད་མེད་གཅིག་ཀྱང་སྦྱིན་ཞེས་མི་
མཆི་ནས། །བདག་ལ་དགེ་སློང་དེ་འཕངས་བདག་འཕངས་ཀྱང༌། །བྱང་ཆུབ་ཕྱིར་
ནི་བདག་གི་ཤ་ཁྲག་བཏང་། །བྱང་ཆུབ་ཞི་བ་མྱ་ངན་མེད་ཚོལ་བ། །དེ་དག་ལུས་
ལ་མོས་ཤིང་ཆགས་པ་མིན། །བདག་ཉིད་ལ་ཡང་རྡུལ་ཙམ་ཕངས་པ་མེད། ། དེ་
ཕྱིར་བདག་གིས་ཚུལ་འདི་སྤྲོ་བར་བགྱིས། །དེ་སྐད་ཅེས་སྨྲས་པ་ཐོས་ནས། །རབ་
ཏུ་ཡ་མཚན་ཆེ་བར་གྱུར་ཏེ་བུ་མོ་དེ་ལ་རྒྱལ་པོས་སྨྲས་པ། ཨེ་མའོ་རབ་ཏུ་ཆོས་ཀྱི་
དོན་བརྩོན་པ། །བུ་མོ་ཁྱོད་ཀྱིས་རྩིར་ནི་བྱ་བའི་ཕྱིར། །ཅི་ལྟར་ལུས་ལ་རང་གི་ཤ་
བཅད་ནས། ཁྱོད་ཀྱི་ལུས་ལ་ན་ཚར་མ་གྱུར་ཏམ། །བུ་མོས་སྨྲས་པ། ས་བདག་
རྒྱལ་པོ་ཆེན་པོ་བདག་ལ་གསོན། །ལས་ཀྱི་རྣམ་པར་སྨིན་པ་བསམ་མི་ཁྱབ། །དེ་
དག་ཚུལ་བཞིན་གསན་ཅིང་མཁྱེན་པར་མཛོད། །ཡབ་ཅིག་སྡིག་པའི་ལས་རྣམས་
368



བགྱིས་པ་ཡིས། ། མི་བཟད་སེམས་ཅན་དམྱལ་བར་ལྟུང་གྱུར་ཏེ། ། ཤ་མེད་གྱུར་
ནས་ཕྱིར་ཡང་ཤ་དག་སྐྱེ། །ལས་ཀྱི་འབྲས་བུ་བསམ་གྱིས་མི་ཁྱབ་གཟིགས། ། སྡིག་
པའི་ལས་ཀྱི་ཤ་ཁྲག་མེད་གྱུར་ཅིང་། །སྐད་ཅིག་ཏུ་ཡང་འབྱུང་བ་སྐབས་ཡོད་ན། །
དགེ་བའི་ལས་དང་མོས་པ་དེ་དག་ལས། ། ཤ་དང་ཁྲག་རྣམས་སྐྱེ་བ་སྨོས་ཅི་་་་
འཚལ། ། ཤ་བཅད་བདག་ལ་ན་ཚ་མ་མཆིས་ཏེ། ཁྲག་བྱུང་བས་ཀྱང་གཡོ་བ་ཡོང་
མ་མཆིས། །བདག་གི་ཤ་རྣམས་ཐམས་ཅད་ཡོངས་བཅད་ཀྱང༌། །ཆོས་ཀྱི་ལུས་ལ་
རྨ་དག་ཡོང་མ་མཆིས། །བདག་གིས་ཆོས་ལ་དགའ་བ་མཆོག་བསྐྱེད་ནས། ། རང་
གི་བརླ་ལ་ཤ་བཅད་རབ་ཏུ་བརྩལ། །རྨ་དང་སྡུག་བསྔལ་བདག་ལ་མ་མཆིས་ཏེ། །
བདག་གི་ལུས་ཀྱང་སྔོན་གྱི་བཞིན་དུ་གྱུར། །འདི་འདྲ་བ་ཡི་ཆོས་སྨྲ་འདི་ལྟ་བུ། །
བརྒྱ་ལམ་ན་ཡང་འཛམ་བུའི་གླིང་དུ་བྱུང་། ། ཡབ་ ཅིག་ ཨུ་དུམ་བཱ་རའི་མེ་ཏོག་
བཞིན། །བསྐལ་པ་བྱེ་བ་མང་ལ་རེས་འགའ་གདའ། །ཇི་ལྟར་འཛམ་བུའི་ཆུ་བོ་
གསེར་འབར་བ། །སེམས་ཅན་ལྟ་བས་ངོམས་པར་མི་འགྱུར་ཏེ། །དེ་བཞིན་དུ་ནི་
ཆོས་སྨྲ་དེ་འདྲ་བ། ལྷ་དང་མི་དག་མཐོང་བས་ཆོག་མི་ཤེས། ། སྐྱེ་བོ་སྐོམ་པ་དང་
བའི་ཆུ་འཐུངས་ནས། ། སྐོམ་པས་གདུངས་པས་སྐོམ་པ་མེད་པར་གྱུར། །དེ་བཞིན་
ཆོས་སྨྲ་མཁས་པ་འདི་དག་ཀྱང༌། །ཆོས་ཀྱི་བདུད་རྩིས་སྲོག་ཆགས་སྲེད་པ་སེལ། །
དགེ་ སློང་མི་བཟད་ན་བ་འདི་ལ་ཡང༌། ། ཤ་དང་ཁྲག་ནི་བདག་གིས་རབ་ཏུ་་་་
བཏང༌། ། ཆོས་སྨྲ་འདི་ཡི་མེ་དབལ་རབ་ཞི་སྟེ། །བདག་གིས་སངས་རྒྱས་བསྔགས་
པ་རིམ་གྲོ་བགྱིས། །མང་དུ་ཐོས་ཤིང་དཔྱོད་དང་ལྡན་པ་སྟེ། ། ཏིང་འཛིན་དམ་པ་
འདི་ནི་འཛིན་པ་ལ། །འདི་ལྟར་བདག་གིས་རང་གི་ ཤ་བཏང་བས། ། ཆོས་འདི་
རྣམས་ཀྱང་བདག་གིས་ཐོབ་པར་ཤོག །ཇི་ལྟར་སྤོས་རབ་དྲི་ཞིམ་ཡིད་འོང་བ། །
དུས་འབྲོང་དང་ནི་ཙནྡན་དམར་པོ་ཡི། ། དྲི་དག་ཕྱོགས་བཅུ་རྣམས་ སུ་ ལྡང་བ་
ལྟར། ། ཆོས་སྨྲ་དེ་ཡི་དྲི་ཡང་དེ་བཞིན་ནོ། །ཇི་ལྟར་རི་རབ་ཕྱོགས་སུ་རབ་སྣང་
ཞིང་། །ཀུན་ནས་མཛེས་པ་མཐོང་ན་དགའ་བར་འགྱུར། ། ཕྱོགས་སུ་རབ་ཏུ་སྣང་
ཞིང་གསལ་བར་བགྱིད། ། དེ་བཞིན་ཆོས་སྨྲ་འདི་ཡང་རི་རབ་འདྲ། །ཇི་ལྟར་་
369



མཆོད་རྟེན་ལ་ལ་ཞིག་པ་ནི། །སྐྱེས་བུ་མཁས་པས་བཅོས་ཤིང་སླར་བསླངས་ཏེ། །
མཆོད་རྟེན་དེ་ལ་དད་པ་བགྱིད་པ་ནི། ། དེ་ལྟར་བསླང་པ་དེ་ཡང་དེ་ཡི་རྒྱུ། །དེ་
བཞིན་ཆོས་ཀྱི་མཆོད་རྟེན་ན་བ་ཡང་། །ཆོས་ལ་གུས་པ་རང་གི་ཤ་དང་ནི། ཁྲག་
གིས་བྱུགས་པ་དག་གིས་ཐར་པར་བགྱིས། །འཛམ་བུའི་གླིང་དུ་བདག་གིས་མར་མེ་
བལྟམ། ། དགེ་སློང་འདི་ནི་ ཤི་བའི་དུས་བགྱིས་ན། །འཛམ་བུའི་གླིང་དུ་ཏིང་་་
འཛིན་སྒྲ་ཡང་ནི། །སེམས་ཅན་རྣམས་ལ་རྟག་ཏུ་ནུབ་པར་འགྱུར། །འདི་གསོས་
པས་ནི་ཏིང་འཛིན་རྣམས་ཀྱང་འཐོབ། ། དགེ་སློང་འདི་ནི་འཇིག་རྟེན་ཀུན་གྱི་
སྐྱབས། །འཇིག་རྟེན་ལྡོངས་པ་དག་ལ་མིག་སྦྱིན་པ། ། འདོད་ཆགས་དང་ནི་ཞེ་
སྡང་གཏི་མུག་ལ། །སྨན་པའི་རྒྱལ་པོ་ཆེན་པོས་གསོ་བར་བགྱིས། །ཆེན་པོར་གྱུར་
པ་རྟག་ཏུ་སེམས་གནས་ཏེ། །དེ་ཡི་སྤྱོད་པ་དག་ནི་ཚད་མི་རྙེད། །ངེས་པའི་དོན་
དང་ཚིག་ཀྱང་ཤིན་ཏུ་བསླབས། །ཕ་རོལ་རྒོལ་བ་ཀུན་གྱིས་ཟིལ་མི་ནོན། །ཆོས་སྨྲ་
བ་ལ་རིམ་གྲོ་མཆོག་བགྱིས་པས། །བསྐལ་བ་བྱེ་བ་ཕྲག་ནི་སྟོང་དུ་ཡང་། །བདག་ལ་
ཕྱིར་ཡང་ལོག་ལྟུང་འཇིགས་མ་མཆིས། །བུད་མེད་དངོས་པོར་བདག་ནི་མཆིས་མི་
འགྱུར། ། ཞེས་ལེགས་པར་སྨྲས་པས་རྒྱལ་པོ་ལ་སོགས་པ་སྐྱེ་བོའི་ཚོགས་དེ་དག་
ཐམས་ཅད་རབ་ཏུ་འདུན་པར་བྱས་སོ། །དགེ་སློང་ཆོས་སྨྲ་བ་དེ་ཡོང་ནད་དེ་ལས་
གྲོལ་ནས་ཆོས་བསྟན་པས་སེམས་ཅན་དཔག་ཏུ་མེད་པ་བླ་ན་མེད་པའི་བྱང་ཆུབ་ཏུ་
ངེས་པར་གྱུར་ཏོ། །དེ་ལྟ་བུ་ཕྱིས་འབྱུང་བའང་བཅོམ་ལྡན་འདས་ཀྱིས་བཀའ་སྩལ་
པ། དེ་ཚེ་ང་ནི་རྒྱལ་པོའི་བུ་མོར་གྱུར། ། མི་དབང་ཡེ་ཤེས་སྟོབས་ནི་བྱམས་པ་
ཡིན། །མར་མེ་མཛད་ནི་ཆོས་སྨྲ་དེར་གྱུར་ཏེ། །ལྷ་མོ་སྔོན་གྱི་སྣག་གིས་གཉེན་གྱུར་
པ། །རྒྱལ་པོའི་རྨི་ལམ་དུ་ཡང་སྟོན་པ་ནི། །མི་འཁྲུགས་སྤྱད་པ་སྤྱོད་ཚེ་དེར་གྱུར་
ཏོ། །ཞེས་གསུངས་སོ། །དེ་ལྟ་བས་ན་སྐྱེས་བུ་དམ་པ་རྣམས་ནི་ཆོས་ལ་རབ་ཏུ་གུས་
པའི་དབང་གིས་བདག་གི་ལུས་དང་སྲོག་ལ་ལྟོས་པ་མེད་པར་དགེ་སློང་ཆོས་སྨྲ་བ་ལ་
གུས་པར་བྱེད་དོ། །དེ་བཞིན་དུ་བཅོམ་ལྡན་འདས་ཀྱིས་དམ་པའི་ཆོས་ཀྱི་ཕྱིར་བྱ་
དཀའ་བ་དཔག་ཏུ་མེད་པ་མཛད་དོ་ཞེས་ སངས་རྒྱས་ཀྱི་ཡོན་ཏན་བསྔགས་པ་
370



ལའང་བརྗོད་ པར་བྱའོ། ། ཡེ་ ཤེས་ལྡན་གྱི་སྐྱེས་ པའི་ རབས་ཏེ་ལྔ་བཅུ་གསུམ་
པའོ། ། ། །
།
111 /
བ་དང་དུ་བ་དང་བཞི་བ། ཆུ་འབེབས་ཀྱི་སྐྱེས་པའི་རབས། ༡༧
ནི། ༈ སྐྱེས་བུ་དམ་པ་རྣམས་ནི་བདག་ཉིད་ཀྱི་ཤེས་རབ་དང་སྙིང་རྗེའི་སྟོབས་
དཔག་ཏུ་མེད་པས་གཞན་གྱི་དོན་ཡོངས་སུ་རྫོགས་པར་བྱེད་དོ། །དེ་ཡང་འདི་སྐད་
ཐོས་ཏེ། སྔོན་བྱུང་བ་འདས་པའི་དུས་ན་ཡང་དག་པར་རྫོགས་པའི་སངས་རྒྱས་
རིན་ཆེན་གཙུག་ཏོར་ཅན་ཞེས་བྱ་བ་བྱུང་སྟེ་དེའི་བསྟན་པ་ནུབ་པར་གྱུར་པ་ན་ས་
སྐྱོང་བའི་རྒྱལ་པོ་ལྷའི་དབང་ཕྱུག་འོད་ཅེས་བྱ་བ་འབངས་ཐམས་ཅད་མཉམ་པར་
སྐྱོང་བར་བྱེད་པ་ཞིག་བྱུང་ངོ༌། །དེའི་ཡུལ་དུ་ཚོང་དཔོན་རལ་བ་འཛིན་ཞེས་བྱ་བ་
སྨན་པ་ནད་གསོ་བར་བྱེད་པ་ལ་མཁས་པ་ཚེའི་རིག་བྱེད་ཡན་ལག་བརྒྱུད་རྟོགས་པ་
ཞིག་བྱུང་ངོ༌། །ཡོན་ཏན་ལྡན་ཞིང་ཡོན་ཏན་གྱིས་མཐོ་བ། །གང་དག་གནས་དེར་
གང་གིས་འགྲན་པ་བཞིན། །པདྨའི་གནས་ནས་པདྨ་གཞན་དག་ལྟར། །ལྷན་ཅིག་
བྱུང་འདི་ལྷན་ཅིག་རིགས་པ་ཡིན། །དེ་ལྟར་ཚོང་དཔོན་རིལ་བ་འཛིན་དེ་ལ་བུ་ཆུ་
འབེབས་ཞེས་བྱ་བ་གཟུགས་བཟང་བ་མཛེས་པ་ལྟ་ན་སྡུག་པ་ཁ་དོག་བཟང་པོ་
མཆོག་དང་ལྡན་པ་ཞིག་བྱུང་སྟེ། དེ་ཡི་རིགས་གཟུགས་བློ་དང་འབྱོར་པ་་་སས་
རྣམས། ། ཕན་ཚུན་འགྲན་པ་བཞིན་དུ་གནས་གྱུར་ཅིང་། ། འཇིག་རྟེན་བསྟན་
བཅོས་གཙུག་ལག་རིག་པ་རྣམས། །དེ་ལ་དགའ་བས་རྗེས་སུ་འབྲང་བ་འདྲ། །དེ་
ཡི་དྲན་དང་རྟོགས་པ་རྨད་བྱུང་བས། ། ཅུད་ཟད་ཙམ་གྱིས་འཇིག་རྟེན་དོན་རིག་
པས། །ཇི་ལྟར་ནགས་ཁྲོད་མེ་ལྕེ་འབར་བ་ཡིས། །བསྲེག་བྱའི་དངོས་པོ་ཟད་པར་
བྱེད་པ་བཞིན། ། ཤེས་བྱའི་ཡུལ་ལ་དེ་ཡི་ཤེས་རབ་སྟོབས། ། གསལ་བའི་ནུས་པས་
ཟད་པར་བྱེད་པ་འདྲ། །བདག་ཉིད་ཤིན་ཏུ་སྦྱངས་པའི་བློ་ཅན་ལ། །རྣམ་གྲངས་
འདི་ནི་རིགས་པར་གྲགས་པ་ཡིན། ། དེ་ལྟ་བུའི་ཚོང་དཔོན་གྱི་བུ་ཆུ་འབེབས་དེ་
ལའང༌། ། བུ་ཆུའི་གོས་དང་ཆུའི་སྙིང་པོ་ཞེས་བྱ་བ་གཉིས་ཡོད་དོ། །དེ་གཉིས་ཀྱི་
371



མ་ནི་ཆུའི་པདྨའི་སྙིང་པོ་ཞེས་བྱའོ། །དེའི་དུས་ན་རྒྱལ་པོ་ལྷའི་དབང་ཕྱུག་འོད་ཀྱི་
ཡུལ་དེར། སེམས་ཅན་བརྒྱ་སྟོང་ཕྲག་དུ་མ་ནད་སྣ་ཚོགས་ཀྱིས་གཟིར་ཏེ་སྡུག་
བསྔལ་མི་བཟད་པ་རྩུབ་པ་དྲག་པོ་ཡིད་དུ་མི་འོང་ བ་མྱོང་བར་གྱུར་ཏོ། ། ཚོང་
དཔོན་གྱི་བུ་ཆུ་འབེབས་ཀྱིས་དེ་ལྟ་བུའི་ཚུལ་དེ་མཐོང་ནས་སེམས་ཅན་དེ་རྣམས་ལ་
སྙིང་རྗེ་ཆེན་པོ་སྐྱེས་པར་གྱུར་ཏེ་འདི་སྙམ་དུ་སེམས་སོ། ། བདག་གི་ཕ་ཚོང་དཔོན་
རལ་བ་འཛིན་འདི་ནི་ཚེའི་རིག་བྱེད་ཁོང་དུ་ཆུད་ཅིང་ནད་གསོ་བ་ལ་མཁས་སུ་ཟིན་
ཀྱང་ཤིན་ཏུ་རྒས་ཤིང་འཁོགས་པའི་དབང་དུ་གྱུར་པས་གྲོང་དང་གྲོང་ཁྱེར་དང་
གྲོང་ བརྡལ་ དང་ ལྗོངས་ དང༌ རྒྱལ་ པོའི་ ཕོ་ བྲང་ འཁོར་ དུ་ འགྲོ་ མི་ ནུས་ པས།
བདག་གིས་ཇི་ལྟར་སེམས་ཅན་རྣམས་ཀྱིས་ནད་གསོ་བར་བྱ་བའི་ཐབས་དྲིས་ཤིང་
ཁོང་དུ་ཆུད་པར་བྱས་ཏེ་སེམས་ཅན་ནད་སྣ་ཚོགས་ཀྱིས་གཟིར་བ་འདི་ལས་ཐར་
བར་བྱའོ་སྙམ་མོ། ། སྙིང་རྗེའི་བདག་ཉིད་བརྟན་པ་རྣམས། །བདག་གི་བདེ་ལ་མ་
ཆགས་ཤིང༌། །གཞན་དག་སྡུག་བསྔལ་གྱུར་པ་ལ། ། ལྷག་པར་སྙིང་རྗེའི་དབང་དེ་
འགྱུར། ། དེ་ནས་ཚོང་དཔོན་ཀྱི་བུ་ཆུ་འབེབས་ཀྱིས་རང་གི་ཕ་རལ་བ་འཛིན་གྱི་
རྐང་པ་ལ་མགོ་བོས་ཕྱག་འཚལ་ཏེ། ཇི་ལྟར་ཁམས་ལ་མཁས་པར་གྱུར་པ་དྲིས་པ།
ཇི་ལྟར་དབང་པོ་འཇིག་ གྱུར་ཞིང༌། ། ཁམས་ཀྱི་རྣམ་པའང་ཡོངས་ སུ་ འགྱུར། །
གང་གི་དུས་ན་ལུས་ཅན་ལ། །ནད་ཀྱི་རྣམ་པ་འབྱུང་བར་འགྱུར། །དུས་དང་དུས་
མིན་ཟས་ཟོས་པ། །ཇི་ལྟ་བུ་ན་བདེ་བར་འགྱུར། །གང་གིས་ལུས་ཀྱི་ནད་དུ་ནི། །
མི་ཡི་ལུས་ལ་གནོད་པར་འགྱུར། །རླུང་ལས་གྱུར་དང་མཁྲིས་ལས་གྱུར། །འདུས་
ལས་གྱུར་དང་བད་ཀན་གྱུར། །ནད་རྣམས་ཞི་བར་བགྱིད་སླད་དུ། ། ཇི་ལྟ་བུར་ན་
གསོ་བར་བགྱི། ། གང་གིས་མི་ལ་གནོད་འགྱུར་བའི། ། རླུང་ནི་ གང་གི་དུས་ན་
གཡོ། །གང་གི་དུས་ན་མཁྲིས་པ་གཡོ། །བད་ཀན་གང་གི་དུས་ན་གཡོ། ། དེ་ནས་
ཚོང་དཔོན་གྱི་བུ་རལ་བ་འཛིན་གྱིས་ཚོང་དཔོན་གྱི་བུ་ཆུ་འབེབས་ལ་ཚིགས་སུ་
བཅད་པ་འདི་དག་ གིས་ཁམས་ ལ་ མཁས་པར་བྱ་བ་རྣམ་པར་བསྟན་ཏེ། ཟླ་
གསུམ་དབྱར་ཏེ་ཟླ་གསུམ་སྟོན་དུ་ཤེས། །གསུམ་ནི་དགུན་ཏེ་གསུམ་ནི་དཔྱིད་ཡིན་
372



ནོ། ། དེ་ལྟར་ཟླ་བའི་གོ་རིམས་དུས་ནི་དྲུག་། ལོ་གཅིག་ལ་ནི་ཟླ་བ་བཅུ་གཉིས་
འདོད། །གསུམ་གསུམ་དུ་ནི་ཚིགས་རྣམས་བསྡུས་པར་ཤེས། ། ཟླ་བ་གཉིས་གཉིས་
ཤིང་ནི་དུས་སུ་བསྟན། །ཟས་དང་སྐོམ་ནི་དེ་ལྟར་འཇུ་བར་འགྱུར། །སྨན་པ་དང་
ནི་ཁམས་དེང་དུས་ཀྱང་བསྟན། །དབང་པོ་དང་ནི་ཁམས་རྣམས་དེ་དག་ཀྱང་། །
ལོ་གཅིག་ནང་གི་ཚིགས་ཚིགས་ཡོངས་སུ་འགྱུར། །དབང་པོ་དག་ནི་ཡོངས་སུ་གྱུར་
པ་ན། །ལུས་ཅན་རྣམས་ལ་སྣ་ཚོགས་ནད་ཀྱང་འབྱུང༌། །དེ་ཉིད་ལས་ནི་སྨན་པས་
ཟླ་གསུམ་བཞི། །ཚིགས་ཀྱི་བར་དང་དུས་དྲུག་རྣམས་སུ་ནི། །ཁམས་དྲུག་མཁས་
པར་བྱ་བ་ཤེས་པར་བྱ། །ཟས་སྐོམ་སྨན་རྣམས་གོ་རིམས་ཇི་བཞིན་སྟེ། །རླུང་གི་
ཤས་ཆེའི་ནད་ནི་དབྱར་ན་ལྡང་། ། སྟོན་དུ་གྱུར་པ་ན་ནི་མཁྲིས་པ་གཡོ། །དགུན་གྱི་
དུས་ན་དེ་བཞིན་འདུས་པ་སྟེ། ། བད་ཀན་ཤས་ཆེའི་ནད་ནི་དཔྱིད་ལྡང་ངོ་། །
དབྱར་ནི་སྣུམ་དྲི་ལན་ཚ་སྐྱུར་བའི་རོ། ། སྟོན་ནི་མངར་དང་སྣུམ་དང་བསིལ་བག་གོ
དགུན་ནི་མངར་དང་སྐྱུར་དང་སྣུམ་པ་སྟེ། ། དཔྱིད་ཀྱི་དུས་ན་རྩུབ་དྲོ་ཚ་བའོ། །
བད་ཀན་ཆེ་བ་ཟློས་མ་ཐག་ཏུ་ལྡང༌། ། མཁྲིས་པ་ཆེ་བ་འཇུ་བའི་དུས་ན་ལྡང་། །
རླུང་ཤས་ཆེ་བ་ཞུ་མ་ཐག་ཏུ་ལྡང༌། །ཁམས་གསུམ་གཡོ་བ་དེ་ནི་དེ་ལྟའོ། །རླུང་གི་
བདག་ཉིད་ལ་ནི་བཅུད་ཀྱིས་གསོ། ། བཀྲུས་སྨན་གྱིས་ནི་མཁྲིས་པ་བསལ་བར་
བྱ། །འདུས་པ་ལ་ནི་གསུམ་དང་མཐུན་ལྡན་ལ། །བད་ཀན་ཆེ་ནི་ཚིགས་སུ་སྐྱུགས་
སྨན་བཏང༌། །རླུང་ཤས་ཆེ་དང་མཁྲིས་དང་འདུས་པ་དང༌། །བད་ཀན་ཤས་ཆེའི་
ཚིགས་རྣམས་ཤེས་པར་བྱ། ། དུས་གང་ཁམས་གང་ལུས་ནི་གང་ཡིན་པ། ། དེ་ཡི་
སྨན་དང་བཟའ་བཏུང་བསྟེན་པར་བྱ། །དེ་ལྟར་བསྟན་པ་དེ་ཙམ་གྱིས་ཚོང་དཔོན་
གྱི་བུས་ཚེའི་རིག་བྱེད་མ་ལུས་པ་ཁོང་དུ་ཆུད་པར་གྱུར་ཏེ་རྒྱལ་པོའི་ཕོ་བྲང་འཁོར་
ལ་སོགས་པ་ཐམས་ཅད་དུ་སོང་ནས། ཁོ་བོ་ནི་སྨན་པའོ་ཞེས་བདག་ཉིད་ཀྱིས་
ཁས་འཆེ་ཞིང་སེམས་ཅན་ནད་སྣ་ཚོགས་ཀྱིས་གཟིར་བ་རྣམས་ཡོངས་སུ་ཐར་པར་
བྱའོ་ཞེས་དབུགས་ཕྱུང་ངོ༌། །དེ་ནས་བདག་ཉིད་ཆེན་པོ་དེས། ། སྣ་ཚོགས་ནད་
ཀྱིས་གཟིར་བ་ཡི། །སྲོག་ཆགས་སྟོང་ཕྲག་དུ་མ་རྣམས། །ནད་ཀྱི་སྡུག་བསྔལ་ཞི་་་་
373



བྱས་ཏེ། །ཇི་ལྟར་སེམས་ཅན་དེ་དག་ལུས། །བདེ་བར་གྱུར་ནས་ཁྱད་པར་དུ། །
སྙིང་རྗེའི་ཡིད་ཅན་དགའ་བ་སྐྱེ། །ཨེ་མའོ་སྨན་པའི་རྒྱལ་པོ་ཞེས། །ཆེད་དུ་བརྗོད་
པའི་གཏམ་སྙན་དག ། ཕྱོགས་སུ་གསལ་བར་ཁྱབ་གྱུར་པ། །གདེངས་ཀ་ཅན་གྱི་
མཐུས་བསྒྲགས་པའི། ། སོས་ཀའི་སྤྲིན་གྱི་རྔ་སྒྲ་དག ། གྲག་པས་ སོས་ཀའི་བྱ་
ཚོགས་རྣམས། ། དགའ་ཞིང༌གཡོ་བས་བསྟོད་པ་བཞིན། ། དེ་ལྟར་སེམས་ ཅན་
དཔག་ཏུ་མེད་པ་རྣམས་ནད་ལས་ཐར་པར་གྱུར་ཅིང་ཚོང་དཔོན་གྱི་བུ་ཆུ་འབེབས་
ཀྱི་གྲགས་པ་ཕྱོགས་སུ་རྒྱས་པར་གྱུར་ཏེ་སེམས་ཅན་གྱི་དོན་དཔག་ཏུ་མེད་པ་གྲུབ་
པར་གྱུར་ཏོ། །དེ་ནས་དུས་གཞན་ཞིག་གི་ཚེ་ཚོང་དཔོན་གྱི་བུ་ཆུ་འབེབས་བདག་
ཉིད་ཀྱི་བུ་ཁྱེའུ་གཉིས་པོ་དང་འགྲོགས་ཏེ་འབྲོག་དགོན་པ་ཞིག་ཏུ་ཕྱིན་པ་ན། །
ཕྱོགས་དེ་ནས་ཁྭ་ཏ་དང་སྤྱང་ཀི་ལ་སོགས་པ་ ཤ་ཟའི་སྲོག་ཆགས་མང་པོ་རྒྱུག་པ་
མཐོང་ནས་དེར་ཕྱིན་པ་ན་ལྟེང་ཀ་ཆེན་པོ་ཞིག་ཆུ་ཡོངས་སུ་སྐམ་པ་ལ་ཉེ་བར་གྱུར་
ཅིང་ཉ་བརྒྱ་ ཕྲག་མང་པོ་སྲོག་གི་ལྷག་མ་ཅུང་ཟད་ཙམ་ལུས་ཏེ་ ཤ་ཟ་བའི་སྲོག་
ཆགས་དུ་མ་རྣམས་ཀྱིས་འཚེ་བར་བྱེད་པ་མཐོང་ནས་སྙིང་རྗེ་ཆེན་པོའི་དབང་གིས་
འདི་སྙམ་དུ་སེམས་པར་མངོན་ནོ། ། བགྲོད་དཀའི་དགོན་པ་སྐྱབས་མེད་ན། །
ལོངས་ སྤྱོད་ རྒྱ་ མཚོ་བསྐམས་ གྱུར་ ཅིང་། ། གནོད་པ་བྱེད་ པ་ དུ་ མས་ གཙེས། །
འབབ་ཆུའི་རྒྱུན་ཡང་ཡོང་མི་སྣང་། །བྲོས་ཏེ་དོང་བའི་ལམ་ཡང་མེད། །ཀྱེ་མ་འདི་
རྣམས་མ་རུངས་གྱུར། །བདག་ནི་གང་གིས་ཆུ་འབེབས་ཞེས། །གྲགས་པའི་ཚིག་དེ་
དོན་ཡོད་པར། ། དེང་འདིར་བྱ་བར་རིགས་པ་སྙམ། །བདག་ནི་བདེ་བར་མཐུ་
ཡོད་བཞིན། །ཉམ་ཐག་གྱུར་པའི་སེམས་ཅན་རྣམས། །གལ་ཏེ་ཡལ་བར་དོར་པ་
ན། ། ཤ་ཟའི་སྲོག་ཆགས་འདི་རྣམས་དང༌། །ལྷན་ཅིག་སྡིག་པ་བྱས་པ་བཞིན། །དེ་
བས་ན་ཐབས་བྱ་བ་རིགས་སོ་སྙམ་ནས་དེས་ཕྱོགས་ཐམས་ཅད་དུ་བལྟས་པ་ན་གང་
དུའང་ཆུ་མ་མཐོང་བ་ལས། དེ་དང་ཧ་ཅང་ཡང་ཐག་མི་རིང་བ་ཞིག་ན་ཤིང་ལྗོན་
པ་མང་པོ་ཞིག་མཐོང་ནས་དེར་ཕྱིན་ཏེ་ཤིང་གི་ཡལ་ག་རྣམས་བཅད་ནས་ཉ་ཁྲི་བོ་
དེ་དག་ལ་ཤིན་ཏུ་བསིལ་བའི་གྲིབ་མ་བྱས་སོ། །དེའི་ཚེ་ཤིང་གི་ལྷ་མོ་ཞིག་གིས་ལུས་
374



ཕྱེད་བསྟན་ཏེ་རིགས་ཀྱི་བུ་ལེགས་སོ་ལེགས་སོ། ། གང་གི་ཕྱིར་ཆུ་འབེབས་ཞེས་བྱ་
བ་ཁྱོད་ཀྱིས་ཉ་འདི་རྣམས་ལ་ཆུ་བྱིན་ཅིག ། ཆུ་འབེབས་ཀྱིས་སྨྲས་པ། | ལྷ་མོ་
འདི་ན་ཉ་ཇི་སྙེད་ཅིག་མཆིས། ལྷ་མོས་སྨྲས་པ། ཉ་ཁྲི་ཐམ་པའོ། །དེ་སྐད་
ཅེས་ཐོས་ནས་ཚོང་དཔོན་གྱི་བུ་ཤིན་ཏུའང་སྙིང་རྗེ་ཆེན་པོ་སྐྱེས་ཏེ་རྫིང་དེར་ཕྱོགས་
གང་ནས་ཆུ་འབབ་པར་འགྱུར་བའི་ས་ཕྱོགས་བརྟགས་པ་ན། གང་ཆུ་འབབ་
ཅེས་བྱ་བའི་ཀླུང་ཆེན་པོ་དེ་ལས། རྫིང་དེར་འབབ་པའི་རྒྱུན་སྡིག་པ་ཅན་གྱི་སྐྱེ་བོ་
འགའ་ཞིག་གིས་ཉ་དེ་དག་ལ་ཕྱིས་ཆུ་འབབ་པར་མི་འགྱུར་བའི་ཕྱོགས་ཀྱི་གཡང་ས་
ཆེན་པོར་ཆུ་ཀླུང་དེ་བསྒྱུར་བ་མཐོང་ངོ༌། །དེ་མཐོང་ནས་ཀྱང་བསམས་པ། ཆུ་
ཀླུང་འདི་ནི་སྐྱེ་བོ་སྟོང་གིས་ཀྱང་སླར་བསྒྱུར་བར་མི་ནུས་ན་བདག་གིས་ལྟ་ག་ལ་
ནུས་སྙམ་མོ། ། སྐྱེས་བུ་དམ་པ་གཞན་ལ་ཕན་བྱེད་པའི། །དོན་ལ་ཞུགས་པའི་བློ་
དང་ལྡན་པ་དག ། ཐབས་ལ་མཁས་པའི་ཁྱད་པར་དཔག་མེད་ཅིང་། །དཀའ་
བའི་གནས་ལའང་ཤིན་ཏུ་སླ་བར་འགྱུར། ། དེ་ནས་ཚོང་དཔོན་གྱི་བུ་ཆུ་འབེབས་
རིངས་པ་རིངས་པར་རྒྱལ་པོ་ལྷའི་དབང་ཕྱུག་ག་ལ་བ་དེར་ཕྱིན་ནས་ཞེས་བསྐྱེད་དེ་
སྔ་མ་ལྟ་བུའི་དོན་ཞིབ་ཏུ་གསོལ་ནས། ལྷའི་ཞལ་སྔ་ནས་གླང་པོ་ཆེ་ཉི་ཤུ་བདག་
ལ་ རྩལ་ དུ་ གསོལ་ ཞེས་ གསོལ་ཏོ། ། རྒྱལ་ པོས་ ཀྱང་ལེགས་སོ་ཞེས་ གནང༌ ནས།
སྨན་པའི་རྒྱལ་པོ་ལ་གླང་པོ་ཆེ་ཉི་ཤུ་བྱིན་ཅིག་ཅེས་བསྒོའོ། །དེ་ནས་ཚོང་དཔོན་གྱི་
བུ་ཆུ་འབེབས་རང་གི་ཁྱེའུ་གཉིས་དང་ལྷན་ཅིག་ཏུ་གླང་པོ་ཆེ་ཉི་ཤུ་ཁྲིད་དེ་གླང་པོ་
ཆེའི་རྫི་བོ་ལས་བ་ལང་གི་རྐྱལ་བ་བརྒྱ་བླངས་ཏེ་ཆུ་འབབ་ཅེས་བྱ་བའི་ཀླུང་དེ་ནས་
ཆུ་བླངས་ཏེ་འབྲོག་དགོན་པའི་ལྟེང་ཀ་དེ་ཡོངས་སུ་བཀང་ངོ༌། ། དེ་ཆུ་ཡིས་ཡོངས་
སུ་གང་བ་ན་ཉ་ཁྲི་བོ་དེ་དག་ཤིན་ཏུ་དགའ་བའི་སེམས་ཐོབ་སྟེ། ཚོང་དཔོན་གྱི་
བུ་གང་ན་གནས་པ་དེའི་ལོགས་སུ་རྒྱུག་གོ །གང་གིས་འཇིག་རྟེན་དམན་པ་ལ། །
ཕན་ཅིང་སྐྱོབ་པ་བྱེད་པ་དེར། ། སླར་ཡང་རེ་བའི་དབང་གིས་སུ། །འདུ་བར་བྱེད་
འདི་ཆོས་ཉིད་ཡིན། །དེ་ནས་ཚོང་དཔོན་གྱི་བུ་ཆུ་འབེབས་ཀྱིས་བསམས་པ། ཀྱེ་
མ་ཉ་ཁྲི་བོ་འདི་དག་བཀྲེས་པའི་མེས་ཡོངས་སུ་ཉེན་ནས་བདག་ལ་ཟས་སློང་དུ་
375



འོངས་ སོ་ སྙམ་དུ་སེམས་ཏེ། བདག་གི་བུ་ཆུའི་གོས་ལ་འདི་སྐད་ཅེས་སྨྲས་སོ།
ཁྱོད་མྱུར་བར་གླང་པོ་ཆེ་ལ་ཞོན་ལ་བདག་ཅག་གི་ཁྱིམ་ནས་བཟའ་བའི་དངོས་པོ་
སྦྱར་བ་དེ་དག་མྱུར་དུ་ལོང་ཞིག ་ །དེས་ཀྱང་དེ་བཞིན་དུ་མཉན་ཏེ་མྱུར་བར་རང་
གི་ཁྱིམ་ནས་བཟའ་བའི་དངོས་པོ་སྦྱར་བ་དེ་དག་བླངས་ཏེ་རང་གི་ཕ་ཆུ་འབེབས་ལ་
ཕུལ་ལོ། །དེ་ནས་ཆུ་འབེབས་ཀྱིས་ཉ་དེ་དག་ལ་བཟའ་བའི་དངོས་པོ་དེ་དག་བྱིན་
ཏེ་ཡོངས་སུ་ཚིམ་པར་བྱས་ནས། དེ་བཞིན་གཤེགས་པ་རིན་ཆེན་གཙུག་ཏོར་
ཅན་གྱི་མཚན་ནས་བརྗོད་ཅིང་རྟེན་ཅིང་འབྲེལ་བར་འབྱུང་བའི་ཆོས་ཟབ་མོ་ཡང་
བསྟན་ནས། སླར་ཡང་རང་གི་ཁྱིམ་ག་ལ་བ་དེར་སོང་ངོ༌། །དེ་ནས་དུས་གཞན་
ཞིག་གི་ཚེ་ཉ་དེ་དག་ཚེའི་དུས་བྱས་ཏེ་སུམ་ཅུ་རྩ་གསུམ་གྱི་ལྷ་རྣམས་ཀྱི་ནང་དུ་སྐྱེས་
སོ། ། དེར་སྐྱེས་མ་ཐོག་ཏུ་འདི་སྙམ་དུ་སེམས་ཏེ། བདག་ཅག་རྣམས་ལས་གང་
གིས་འདིར་སྐྱེས་པ་བརྟགས་ན། འཛམ་བུའི་གླིང་དུ་ཉ་ཁྲིར་གྱུར་པ་ལས་ཚོང་
དཔོན་ གྱི་ བུ་ ཆུ་ འབེབས་ ཀྱིས་ ཆུ་ དང་ ཟས་ ཀྱི་ མཆོག་ གིས་ ཚིམ་ པར་ བྱས་ ཏེ།
སངས་རྒྱས་ཀྱི་མཚན་ནས་བརྗོད་ཅིང་ཆོས་ཟབ་མོ་བསྟན་པའི་རྒྱུ་དང་རྐྱེན་དེ་ལས་
ལྷ་རྣམས་ཀྱི་ནང་དུ་སྐྱེས་པར་རིག་ནས། ལྷ་དེ་དག་ཤིན་ཏུ་དགའ་བའི་སེམས་
ཀྱིས་མཆོད་པའི་ལས་ལ་ཤིན་ཏུ་བརྩོན་པར་གྱུར་ཏེ། དེ་ནས་ལྷ་ཡི་ཚོགས་རྣམས་
དེ་དག་ཀུན། ། ཤིན་ཏུ་དགའ་བས་རིན་ཆེན་ཅོད་པན་དང༌། ། རྣ་ཆ་གཡོ་བཞིན་
འཛམ་བུའི་གླིང་དུ་བབས། ། ཟླ་བ་རྒྱུ་སྐར་ཚོགས་ཀྱིས་བསྐོར་བ་རྣམས། ། གཅིག་
ཏུ་འདུས་ཤིང་རྒྱལ་པོའི་ཕོ་བྲང་སོང་། །ཆུ་འབེབས་དེ་ནི་བདེ་བར་ཉལ་བ་ལ། །དེ་
རྣམས་གུས་པའི་དབང་གིས་མཆོད་པ་བྱས། །ལྷ་ཡི་མུ་ཏིག་དོ་ཤལ་བཞི་ཁྲི་ནི། །
སྐྱེས་བུ་དེ་ལ་མཆོད་ཕྱིར་ཕྱོགས་སུ་བཞག། རྒྱལ་པོའི་ཕོ་བྲང་འཁོར་དང་རང་གི་
གནས། ། རྫིང་དང་བཅས་པར་མེ་ཏོག་ཆར་བ་ཕབ། །ཟླ་བའི་འོད་ཟེར་དགའ་
བས་ས་སྟེངས་སུ། །འོངས་པའི་རྐྱེན་གྱིས་ཀུ་མུད་དགོད་པ་བཞིན། །ལྷ་ཡི་བུ་དག་
རང་གི་སྔ་མའི་ལུས། །བལྟ་བར་འོངས་ལ་དེ་ཡང་ལྟ་བ་འདྲ། །སླར་ཡང་དེ་ནས་
རང་གི་གནས་སོང་སྟེ། ། ལྷ་ཡི་ལོངས་སྤྱོད་དཔལ་ལ་སྤྱོད་པར་གྱུར། །དེ་ནས་ཕྱི་
376



ཉིན་འཛམ་བུའི་གླིང་དུ་ནམ་ལངས་པ་དང་རྒྱལ་པོའི་ཕོ་བྲང་འཁོར་དུ་མེ་ཏོག་ཆར་
ཆེན་པོ་བབ་པའི་ལྟས་ཀྱི་རྣམ་པ་དེ་དག་མཐོང་སྟེ་རྒྱལ་པོ་ལྷའི་དབང་ཕྱུག་འོད་ཀྱིས་
བྲམ་ཟེ་སྐར་མཁན་རྣམས་ལ་སྨྲས་པ། – ལྟས་ཀྱི་རྣམ་པ་འདི་ཅི་ལས་གྱུར། དེ་
དག་གིས་གསོལ་བ། / ལྷ་མཁྱེན་པར་མཛད་དུ་གསོལ། ཚོང་དཔོན་གྱི་བུ་ཆུ་
འབེབས་ཀྱི་ཁང་པར་མུ་ཏིག་གི་སེ་མོ་དོ་བཞི་ཁྲི་དང་མེ་ཏོག་གི་ཆར་ཆེན་པོ་བབ་བོ་
ཞེས་མཆི་ན་འདིའི་རྒྱུ་གང་ལགས་པ་དེས་རྟོགས་པར་འགྱུར་རོ། །དེ་ནས་རྒྱལ་པོས་
མྱུར་བར་ཆུ་འབེབས་ལ་བཀའ་སྩལ་ཏེ། 1: འདིའི་རྒྱུ་ཅི་ལས་གྱུར་པ་ཁྱོད་ཀྱིས་ཤེས་
སམ། ཆུ་འབེབས་ཀྱིས་གསོལ་བ། ལྷ་བདག་གིས་འཚལ་ཏེ་འབྲོག་དགོན་པ་ན་
མཆིས་པའི་ཉ་ཁྲི་བོ་དེ་དག་གུམ་ནས་སུམ་ཅུ་རྩ་གསུམ་གྱི་ལྷར་སྐྱེས་པར་ངེས་སོ། །
ཅིའི་སླད་དུ་ཞེ་ན། བདག་གིས་དེ་རྣམས་ལ་དེ་བཞིན་གཤེགས་པའི་མཚན་ནས་
བརྗོད་ཅིང་རྟེན་ཅིང་འབྲེལ་བར་འབྱུང་བ་ཟབ་མོ་བསྟན་པའི་སླད་དུའོ། །དེ་ནས་
འབྲོག་དགོན་པ་ག་ལ་བ་དེར་བརྟགས་པ་ན་སྔ་མ་ཁོ་ན་བཞིན་དུ་ངེས་པར་གྱུར་ཏེ།
རྒྱལ་པོ་དང་བཅས་པའི་སྐྱེ་བོའི་ཚོགས་ཐམས་ཅད་རབ་ཏུ་དགའ་བར་གྱུར་ནས་
དམ་པའི་ཆོས་ལ་ལྷག་པར་སེམས་ཤིང་སྐྱེས་བུ་དམ་པ་དེ་ལ་ཤིན་ཏུ་དགའ་བའི་
སེམས་འདི་ལྟ་བུ་སྐྱེས་ན་ལེགས་ཏེ། ཨེ་མའོ་སངས་རྒྱས་ཨེ་མའོ་ཆོས། །ཨེ་མའོ་
སྙིང་རྗེའི་རང་བཞིན་ཆེ།། མཐུ་ཆེན་ཁྱད་པར་འཕགས་པ་ཡི། །ལས་འདི་མངོན་
སུམ་བསྟན་གྱུར་ཀྱང༌། །ཐེ་ཚོམ་ཟ་བར་གྱུར་པ་འདྲ། ། གང་གིས་དུད་འགྲོའི་རྣ་
ལམ་དུ། ། ཆོས་སྒྲ་ཅུང་ཟད་ཐོས་པས་ཀྱང་། ། ལྷ་ཡི་བདེ་བ་ཕུན་སུམ་ཚོགས། །
དཔག་ཏུ་མེད་པའི་གནས་འཐོབ་ཅིང་། ། ཡོན་ཏན་རྗེས་སུ་བསྒྲགས་པ་འདི། །
ཐོས་ནས་སུ་ཞིག་ཆོས་ལམ་སྤོང༌། ། སུ་ཞིག་ རྒྱལ་ལ་དད་མི་བྱེད། ། འདི་འདྲའི་
འཇིག་རྟེན་རྨད་བྱུང་བ། །ཤེས་རབ་ཁྱད་པར་གསལ་བ་འདི། ། འཇིག་རྟེན་བླ་
མོར་བྱེད་པ་དག 1:། བསམ་གྱིས་མི་ཁྱབ་གནས་ཐོབ་འགྱུར། །འདི་ལྟ་བུ་ཕྱིས་
འབྱུང་བའང་བཅོམ་ལྡན་འདས་ཀྱིས་བཀའ་སྩལ་པ། དེའི་ཚེ་དེའི་དུས་ན་རྒྱལ་
པོ་ལྷའི་དབང་ཕྱུག་འོད་ཅེས་བྱ་བར་གྱུར་པ་དེ་ནི་ཤཱཀྱ་ལག་ན་བེ་ཅོན་འདི་ཡིན་
377



ནོ། །ཚོང་དཔོན་རལ་བ་འཛིན་དུ་གྱུར་པ་དེ་ནི་རྒྱལ་པོ་ཟས་གཙང་མའོ། །ང་ཉིད་
དེའི་ཚེ་དེའི་དུས་ན་ཚོང་དཔོན་གྱི་བུ་ཆུ་འབེབས་ཞེས་བྱ་བར་གྱུར་ཏོ། །ཁྱེའུ་ཆུའི་
གོས་དང་ཆུའི་སྙིང་པོ་ནི་སྒྲ་གཅན་འཛིན་དང་ཀུན་དགའ་བོ་གཉིས་ཡིན་ནོ། །ཆུའི་
པདྨའི་སྙིང་པོ་ཅན་ནི་ས་འཚོ་མ་ཡིན་ནོ། །ཉ་ཁྲི་བོ་དེ་རྣམས་ནི་འབར་བའི་ཁྱད་
པར་གྱི་གཟི་བརྗིད་ཀྱི་རྒྱལ་པོ་ལ་སོགས་པ་ལྷའི་བུ་ཁྲི་བོ་འདི་རྣམས་ཉིད་དེ། སྔོན་
གྱི་ལས་དེ་ཉིད་ཀྱི་དགེ་བའི་རྩ་བའང་རྫོགས་པར་བྱ་སྟེ་ད་ལྟར་ངས་བླ་ན་མེད་པའི་
བྱང་ཆུབ་ཏུ་ལུང་བསྟན་པ་ཡིན་ནོ་ཞེས་གསུངས་སོ། །དེ་ལྟ་བས་ན་སྐྱེས་བུ་དམ་པ་
རྣམས་ཀྱི་ཤེས་རབ་ཀྱི་མཐུ་བསམ་གྱིས་མི་ཁྱབ་ཅིང་དམ་པའི་ཆོས་ཀྱི་མཐུའང་
བསམ་གྱིས་མི་ཁྱབ་བོ། །དེ་བཞིན་དུ་དགེ་བའི་བཤེས་གཉེན་གྱིས་ཡོངས་སུ་ཟིན་
པས་ལོག་པར་ལྟུང་བ་ལས་ཐར་པར་འགྱུར་རོ་ཞེས་དགེ་བའི་བཤེས་གཉེན་གྱི་ཕན་
ཡོན་བསྔགས་པ་ལའང་བརྗོད་པར་བྱའོ། ། ཆུ་འབེབས་ཀྱི་སྐྱེས་པའི་རབས་ཏེ་ལྔ་
བཅུ་བཞི་བའོ། ། ། །
| ད།
གང་དག་ང་ལྔ་བ། མེ་ལོང་གདོང་གི་སྐྱེས་པའི་རབས།་
༈ སྐྱེས་བུ་དམ་པ་རྣམས་ནི་ཤེས་རབ་ཀྱི་མཐུས་བྱ་བ་དང་བྱ་བ་མ་ཡིན་པ་
ཐམས་ཅད་རྟོགས་པའི་བློ་གྲོས་དང་ལྡན་ཞིང་སེམས་ཅན་རྣམས་ཀྱི་དོན་ཡོངས་སུ་
སྤྱོད་པར་བྱེད་དོ། ། དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་
འཛམ་བུའི་གླིང་འདི་ཉིད་དུ་རྒྱལ་པོ་ཀུན་དགའ་བོ་ཞེས་བྱ་བ་བྱུང་ངོ༌། ། སྔོན་གྱི་
དུས་ན་ས་འདིར་སྔོན་བྱུང་བ། །ས་བདག་དེ་ནི་མཐུ་དང་ལྡན་པ་སྟེ། །རི་ཕུག་སེང་
གེས་བསྲུང་བའི་རི་དྭགས་བཞིན། །ས་ཡི་བདག་པོ་གཞན་གྱིས་གཙེས་པ་མེད། །
ལོངས་སྤྱོད་དུ་མ་ལྡན་པས་ས་ཡི་དཔལ། ། རྣམ་པར་དག་ཅིང་ཤེས་པའི་ངང་ཚུལ་
ཅན། །རྒྱལ་པོ་དེ་ནི་བརྟགས་ཤིང་དོན་སྤྱོད་པས། ། སྐྱེ་དགུ་ཀུན་ཏུ་དགའ་བར་
བྱེད་པར་ལྡན། །དེ་ལྟ་བུའི་རྒྱལ་པོ་དེ་ལ་བུ་ལྔ་ཡོད་པ་ལས་ཐ་ཆུངས་གང་ཡིན་པ་
དེའི་བཞིན་མེ་ལོང་དང་འདྲ་བས་དེའི་མིང་ཡང་མེ་ལོང་གདོང་ཞེས་བྱ་བར་གྲགས་
378
ཙ་



སོ། ། དེ་ནི་བག་ཡོད་བརྟན་པའི་རང་བཞིན་ཅན། ། བྱིས་པ་ཉིད་ནས་དུལ་བའི་
དཔལ་ལྡན་པ། །ཟླ་བའི་གདོང་ཅན་སྐྱེ་བོས་མཐོང་ན་དགའ། ། དེ་ཡིས་དེ་ནི་མེ་
ལོང་གདོང་ཞེས་གྲགས། །དེ་ལྟར་གཞོན་ནུ་དེ་ནི་ངེས་པ་དང་ཤིན་ཏུ་དུལ་བ་ཡིན།
ནོ། 1:|: གཞན་རྣམས་ནི་གཏུམ་པ། །གཟུ་ལུམས་ ཅན་རྩུབ་པ་ཡིན་ནོ། ། དེ་དག་
ཐམས་ཅད་ཕའི་དགོས་པ་ཞིག་གི་ཕྱིར་འདུས་ན་ཤེས་རབ་ཀྱིས་ཅུང་ཟད་ཀྱང་སོ་
སོར་རྟོགས་པ་མེད་དོ། །གཞོན་ནུ་མེ་ལོང་གདོང་ནི་དྲི་བ་ཟབ་མོ་ཟབ་པ་དག་ལ་
རང་གི་ཤེས་རབ་ཀྱིས་དཔྱོད་པར་བྱེད་དོ། །དེ་ནས་དུས་གཞན་ཞིག་གི་ཚེ་རྒྱལ་པོ་
ཀུན་དགའ་བོ་ནད་ཀྱིས་ཐེབས་ནས་དེས་བསམས་པ། གང་རྒྱལ་སྲིད་བྱེད་དུ་
གཞུག གལ་ཏེ་བདག་གིས་ཕུ་བོ་གོང་མ་ཞིག་ལས་གང་ཡང་རུང་བ་ཞིག་རྒྱལ་པོ།
བྱེད་དུ་བཅུག་ན་དེ་རྣམས་གཏུམ་པ་གཟུ་ལུམས་ཅན་རྩུབ་པ་ཡིན་པས་ཚུལ་མ་ཡིན་
པས་ཡུལ་མི་རྣམས་ལ་གནོད་པ་བྱེད་པར་འགྱུར་རོ། །གལ་ཏེ་གཞོན་ནུ་མེ་ལོང་
གདོང་རྒྱལ་སྲིད་དུ་བཅུག་ན་ཉེ་དུ་རྣམས་ཀྱིས་ད་རྒྱལ་པོ་འདིས་སྲས་ཐུ་བོ་རྣམས་
བཞག་ནས་སྲས་ཐ་ཆུངས་རྒྱལ་སྲིད་བྱེད་དུ་འཇུག་པ་ཅིའི་ཐ་ཚིག་ཞེས་སྨོད་པར།
འགྱུར་ བས་ ཐབས་ ཞིག་ བཤོམ་ མོ་ སྙམ་ནས། དེས་ རིན་ པོ་ ཆེ་ གསུམ་ དང༌།
བཙུན་མོའི་འཁོར་ཞེ་ས་བྱེད་པ་དང༌། ཤེས་རབ་ཀྱིས་སོ་སོར་བརྟགས་པར་བྱ་བ་
དྲུག་བཞག་ནས། དེས་བློན་པོ་རྣམས་ལ་སྨྲས་པ། ཀྱེ་སྣ་བོ་དགར་འདས་ན།
ཁྱེད་ཅག་གིས་གཞོན་ནུ་རྣམས་རེ་རེ་ནས་བརྟག་པར་བྱ་སྟེ་སུས་ནོར་བུའི་ལྷམ་ཟུང་
དུ་བགོས་ན་འཚམ་པར་འགྱུར་བ་དང་། སེང་གེའི་ཁྲི་ལ་འདུག་ན་མི་གཡོ་བར་
འདུག་ པ་ དང༌། དབུ་ རྒྱན་ མགོ་ ལ་ ཐོགས་ ན་ མི་ གཡོ་ བར་ འདུག་ པ་ དང༌།
བཙུན་མོའི་འཁོར་ཞེ་ས་བྱེད་པ་དང་། ཤེས་རབ་ཀྱིས་སོ་སོར་བརྟག་པར་བྱ་བ་
དྲུག་པོ་ནང་ གི་ གཏེར་ དང་། ཕྱིའི་ གཏེར་ དང༌། ཕྱི་ནང་ གི་ གཏེར་དང༌།
ཤིང་གི་རྩེ་མོའི་གཏེར་དང༌། 1:|: རིའི་རྩེ་མོའི་གཏེར་དང༌། ཆུ་འགྲམ་གྱི་གཏེར་ཏེ།
སུ་འདི་དག་ཐམས་ཅད་དང་ལྡན་པར་གྱུར་པ་དེ་ང་འདས་ནས་ཁྱེད་ཅག་གིས་རྒྱལ།
པོར་ཆུག་ཅིག་ཅེས་སྨྲས་ནས། བསགས་པ་ཀུན་གྱི་མཐའ་ཟད་ཅིང༌། །མཐོན་
379



པོའི་མཐའ་ནི་ལྟུང་བར་འགྱུར། །ཞེས་བྱ་བ་ཡིན་པས་ཤིའོ། །ཤེས་རབ་ལྡན་པ་དེ་
དག་ནི། །རིང་དུ་གཞན་ལ་ཕན་བྱེད་དེ། །ཇི་ལྟར་ཉི་མའི་དཀྱིལ་འཁོར་ནི། །རིང་
མོ་ནས་ཀྱང་སྣང་བ་བཞིན། །དེ་ནས་བློན་པོ་དེ་རྣམས་ཀྱིས་རྒྱལ་པོའི་བཀའ་བསྒྲུབ་
པའི་དོན་དུ་གཞོན་ནུ་ཕུ་བོ་ཆེ་ཤོས་ལ་ནོར་བུའི་ལྷམ་ཟུང་དུ་བསྐོན་ན་ཇི་ལྟར་ཡང་
དེ་དང་མི་འཚམ་མོ། ། སེང་གེའི་ཁྲི་ལ་བཞག་ནི་གཡོས། དབུ་རྒྱན་བཏགས་ན་
རབ་ཏུ་གཡོས་སོ། །བཙུན་མོའི་འཁོར་གྱིས་ཀྱང་ཞེ་ས་མོ་བྱས་སོ། ། ཤེས་རབ་ཀྱིས་
སོ་སོར་བརྟག་པར་བྱ་བ་དྲུག་ སྨྲས་ན་མ་ཤེས་ཏེ། ནུ་བོ་ཕྱི་མི་རྣམས་ཀྱང་དེ་
བཞིན་ནོ། ། གཞོན་ནུ་མེ་ལོང་གདོང་ལ་ནོར་བུའི་ལྷམ་ཟུང་དུ་བསྐོན་ན་ཤིན་ཏུ་
འཚམ་པར་འདུག་གོ །སེངྒེའི་ཁྲི་ལ་འདུག་ན་མི་གཡོ་བར་འདུག་གོ །དབུ་
རྒྱུན་ཐོགས་ན་སྤྱི་གཙུག་རྒྱས་པར་འདུག་གོ ། བཙུན་མོའི་འཁོར་གྱིས་ཀྱང་ཞེ་ས་
བྱས་པ་དང༌། བློན་པོ་རྣམས་ཀྱིས་སྨྲས་པ། ད་དུང་ཤེས་རབ་ཀྱིས་ སོ་ སོར་
བརྟག་པར་བྱ་བ་དྲུག་པོ་ནང་གི་གཏེར་དང་། ཕྱིའི་གཏེར་དང༌། ཕྱི་ནང་གི་
གཏེར་དང་། ཤིང་གི་རྩེ་མོའི་གཏེར་དང༌། རིའི་རྩེ་མོའི་གཏེར་དང༌། ཆུ་
འགྲུམ་གྱི་གཏེར་ཤེས་པར་བྱ་དགོས་སོ། །མེ་ལོང་གདོང་གིས་སྨྲས་པ། ནང་གི་
གཏེར་ཞེས་བྱ་བ་ནི། ནང་གི་གཏེར་ཅི་ཞེ་ན། ཐེམ་པའི་ནང་རོལ་ན་ཡོད་པའི་
གཏེར་ཡིན་ནོ། ། ཕྱིའི་གཏེར་ཞེས་བྱ་བ་ནི་ཐེམ་པའི་ཕྱི་རོལ་ན་ཡོད་པའི་གཏེར་
ཡིན་ནོ། ། ཕྱི་ནང་གི་གཏེར་ཞེས་བྱ་བ་ཅི་ཡིན་ཞེ་ན། > ཐེམ་པའི་འོག་ན་ཡོད་པའི་
གཏེར་ཡིན་ནོ། །ཤིང་གི་རྩེ་མོའི་གཏེར་ཞེས་བྱ་བ་ནི་རྒྱལ་པོ་དེ་བཞུགས་པའི་ཤིང་
དེའི་གྲིབ་མས་ཉི་མའི་གུང་ལ་གང་དུ་ཁྱབ་པ་དེ་ན་ཡོད་པའི་གཏེར་ཡིན་ནོ། །རིའི་
རྩེ་མོའི་གཏེར་ཞེས་བྱ་བ་ནི་རྒྱལ་པོ་དེ་རོལ་པའི་རྫིང་དེ་ན་ཁྲུས་ཀྱི་རྡོ་ལེབ་ཡོད་པ་
དེའི་འོག་ན་ཡོད་པའི་གཏེར་ཡིན་ནོ། །ཆུ་འགྲམ་གྱི་གཏེར་ཞེས་བྱ་བ་ནི་ཁྱིམ་གྱི་ཆུ་
གང་དུ་འབབ་པ་དེའི་འདོང་ཁུང་གི་མཐའ་ན་ཡོད་པའི་གཏེར་ཡིན་ནོ། །བློན་པོ་
དེ་རྣམས་ཀྱིས་ ཐམས་ ཅད་ སོ་སོར་བརྟགས་པ་ན་དེ་དག་བྱུང་ནས། དེ་རྣམས་
ཀྱིས་དེ་རྒྱལ་པོར་དབང་བསྐུར་ཏེ་རྒྱལ་པོ་མེ་ལོང་གདོང་ཞེས་བྱ་བ་མཐུ་དང་ལྡན་
380



པར་གྱུར་ཏོ། །བསོད་ནམས་སྟོབས་ཀྱིས་མངོན་པར་འཕགས་གྱུར་ཅིང་། །བློ་གྲོས་
རྣམ་པར་དག་པ་དེ་དག་ནི། །རྟགས་ལ་རྟེན་ནས་མངོན་སུམ་བཞིན་དུ་མཐོང༌། །
ཇི་ལྟར་དུ་བའི་རྟགས་ལས་མེ་མཐོང་བཞིན། ། བླུན་པོ་རྣམས་ནི་མངོན་སུམ་ཉིད་
ཀྱང་ནི། །ལྐོག་གྱུར་བཞིན་དུ་གཞན་དུ་ངེས་པར་འགྱུར། ། དེ་ལྟར་དེ་རྒྱལ་པོར་
གྱུར་ནས་ཀྱང་ཤེས་རབ་ཀྱིས་འབངས་ཐམས་ཅད་འཁྲུག་པ་མེད་ཅིང་བདེ་བར་
བསྐྱངས་པར་གྱུར་ཏོ། །དེ་ནས་དུས་གཞན་ཞིག་གི་ཚེ་རི་བོར་གཞན་ཞིག་ན་བྲམ་
ཟེ་དབྱུག་གུ་ཅན་ཞེས་བྱ་བ་ཞིག་གནས་པ་དེས། ཁྱིམ་བདག་ཅིག་ལས་གླང་དག་
ཅིག་གཡར་ཏེ་ཞིང་སྨོས་ནས་གླང་དེ་དག་དེད་དེ་ཁྱིམ་བདག་དེའི་ཁྱིམ་དུ་སོང་བ་
དང་། ཇི་ཙམ་ན་ཁྱིམ་བདག་དེ་དྲོ་ལ་བབ་ནས། ། བྲམ་ཟེ་དབྱུག་གུ་ཅིན་གྱིས་
གླང་ཕུག་ཏུ་བདེས་པ་ལས་སྒོ་གཞན་ཞིག་ནས་བྱུང་སྟེ་སོང་ངོ༌། །ཁྱིམ་བདག་དེས་
ཟིན་ཟོས་ནས་ལངས་པ་ནི་གང་ནའང་གླང་མི་སྣང་བར། དེས་དབྱུག་གུ་ཅན་
བཟུང་ནས་གླིང་ག་རེ། དེས་སྨྲས་པ། ཁྱིམ་དུ་མ་བཅུག་གམ། ཁྱོད་ཀྱིས་ཁོ་
བོའི་གླིང་ཕྲོགས་ཀྱིས་ཚུར་བྱིན་ཅིག དེས་སྨྲས་པ། ཁོ་བོས་མ་ཕྲོགས་སོ། །
དེས་སྨྲས་པ། རྒྱལ་པོ་མེ་ལོང་གདོང་འདི་ནི་ཤེས་རབ་དང་ལྡན་པ་ཡིན་གྱིས་དེའི་
དྲུང་དུ་འདོང་དང༌། དེས་དོན་འདི་བདག་ཅག་ལ་རིགས་མི་རིགས་སྟོན་པར་
འགྱུར་རོ་ཞེས་དེ་གཉིས་ཆས་ པ་དང༌། མི་ཞིག་གི་རྟ་རྒོད་མ་ཞིག་བྲོས་ནས།
དེས་དབྱུག་གུ་ཅན་ལ་སྨྲས་པ། རྟ་རྒོད་མ་དེ་ཁོག་ཅིག དེས་སྨྲས་པ། ཅི་
ལྟར་དགག་ཅི་ནུས་པས་སོ། ། དེས་རྡོ་བ་ཞིག་བླངས་ཏེ་མགོར་བསྣུན་པས་དེ་ཤི་
བར་གྱུར་ཏོ། ། མི་དེས་སྨྲས་པ། ཁོ་བོའི་རྟ་རྒོད་མ་ཁྱོད་ཀྱིས་བསད་ཀྱིས་ཁོ་བོ་ལ་
རྟ་རྒོད་མ་བྱིན་ཅིག ཅིའི་ཕྱིར་རྟ་རྒོད་མ་སྦྱིན། དེས་སྨྲས་པ། ཚུར་ཤོག་
རྒྱལ་པོ་མེ་ལོང་གདོང་གི་གན་དུ་འདོང་དང༌། དེས་བདག་ཅག་གི་ཞལ་ལྕེ་གཅོད་
པར་འགྱུར་རོ་ཞེས་དེ་དག་དེར་དོང་བ་དང་། དབྱུག་གུ་ ཅན་དེས་བྲོས་ པར་
བརྩམས་ ཏེ། དེས་ རྩིག་ པ་ ཞིག་ གི་ སྟེང༌ ནས་ བོདག་ ཉིད་ འཆོངས་ པ་ དང༌།
དེའི་ཤོད་ན་ཐ་ག་པ་ཞིག་ཐགས་འཐག་ཅིང་འདུག་པ་དེའི་སྟེང་དུ་ལྷུང་བས་ཐ་ག་
381



པ་ཤི་ནས། དབྱུག་གུ་ཅན་ཡང་ཐ་ག་པའི་ཆུང་མས་བཟུང་སྟེ། ཁོ་མོའི་ཁྱིམ་
ཐབ་ཁྱོད་ཀྱིས་བསད་ཀྱིས་ཁོ་མོའི་ཁྱིམ་ཐབ་བྱིན་ཅིག ཁོ་བོས་ཁྱོད་ཀྱི་ཁྱིམ་ཐབ་
ག་ལ་སྦྱིན།། དེས་སྨྲས་པ། ཚུར་ཤོག་རྒྱལ་པོ་མེ་ལོང་གདོང་གི་དྲུང་དུ་འདོང་
དང༌། དེས་བདག་ཅག་གི་ཞལ་ལྕེ་གཅོད་པར་འགྱུར་རོ། །ཞེས་དེ་རྣམས་ཆས་པ་
དང་། ལམ་གྱི་བར་དེ་ན་ཆུ་བོ་གཏིང་ཟབ་མོ་ཞིག་ཡོད་པ་དེ་ལ་ཤིང་མཁན་ཞིག་
ཁ་ན་སྟེའུ་ཐོགས་ཏེ་ཕས་ཚུར་རྒོལ་བ་དེ་ལ་དབྱུག་གུ་ཅན་གྱིས་སྨྲས་པ། ཆུ་ཆེ་
ཆུང་ཅི་ཙམ། སྟེའུ་བཏང་སྟེ་སྨྲས་པ། ཆུ་གཏིང་ཟབ་བ། ། སྟེའུ་དེ་ཆུར་ལྷུང་
ནས་དེས་དབྱུག་གུ་ཅན་དེ་བཟུང་ནས་ཁྱོད་ཀྱིས་ངའི་སྟེའུ་ཆུར་བསྐྱུར་རོ། །ངས་མ་
བསྒྱུར་རོ། །ཚུར་ཤོག་རྒྱལ་པོ་མེ་ལོང་གདོང་གི་དྲུང་དུ་འདོང་དང་། དེས་བདག་
ཅག་གི་ཞལ་ལྕེ་གཅོད་པར་འགྱུར་རོ། །དེ་རྣམས་ངལ་བས་དབྱུག་གུ་ཅན་ཁྲིད་དེ་
ཆང་འཚོང་ཞིག་གི་ཁྱིམ་དུ་ཞུགས་པ་དང་། ཆང་འཚོང་མ་ལ་ཁྱེའུ་ཞིག་བཙས་པ་
དེས་ཁྱེའུ་དེ་གོས་ཀྱིས་བཀབ་སྟེ་བསྙལ་བ་དེའི་སྟེང་དུ་དབྱུག་གུ་ཅན་འདུག་གོ།
དེས་ཁྱེའུ་ ཡོད་ ཁྱེའུ་ ཡོད་ཅེས་སྨྲས་ནས་ ཇི་ཙམ་ན་བལྟས་ན་ ཤི་ བར་ གྱུར་ ཅིང་།།
དེས་དབྱུག་གུ་ཅན་བཟུང་ནས་ཁྱོད་ཀྱིས་ཁོ་མོའི་བུ་བསད་ཀྱིས། ཁོ་མོའི་བུ་བྱིན་ ་
ཅིག དེས་སྨྲས་པ། ཁོ་བོས་ནི་མ་བསད་ན། ཅིའི་ཕྱིར་ཁོ་བོས་ཁྱོད་ལ་བུ་
སྦྱིན། དེས་སྨྲས་པ། ཚུར་ཤོག་རྒྱལ་པོ་མེ་ལོང་གདོང་གི་དྲུང་དུ་འདོང་ངོ༌། །
ཞེས་དེ་རྣམས་ཆས་པ་དང༌། ཇི་ཙམ་ན་ཕྱོགས་གཞན་ཞིག་ན། ཤིང་སྐམ་ལ་ཁཱ་
ཏ་ཞིག་འདུག་པ་དེས་དབྱུག་གུ་ཅན་མཐོང་ནས་སྨྲས་པ། གང་དུ་འགྲོ །ཁོ་བོ་
ནི་མི་འགྲོ་ན། འདི་དག་གིས་ཁོ་བོ་ཁྲིད་དོ། །གང་དུ། མེ་ལོང་གདོང་གི་དྲུང་
དུའོ། །འོ་ན་ཁོ་བོའི་འཕྲིན་ཡང་ཁྱེར་ལ། རྒྱལ་པོ་མེ་ལོང་གདོང་ལ་ཕྱོགས་ཆེ་གེ་
མོ་ཞིག་ན་ཤིང་ལོ་ མ་ སྐམ་ སྐེམས་ པ་ ཞིག་ མཆིས་ པ་ དེ་ལ་ཁྭ་ཏ་ ཞིག་ མཆིས་ཏེ།
དེའི་མཆིད་ནས་ཤིང་ལོ་མ་སྔོ་ཞིང་སྣུམ་པ་གཞན་དག་མཆིས་བཞིན་དུ། དེ་ལ་
བདག་དགའ་བར་མི་འགྱུར་གྱིས། འདི་ལ་བདག་མཆིས་ན། བདེ་བ་ཅི་ལས་
གྱུར་ཅེས་གྱིས་ཤིག དེ་རྣམས་ཆས་པ་ལས་རི་དྭགས་ཞིག་གིས་དབྱུག་གུ་ཅན་
382



མཐོང་ནས། དེས་སྨྲས་པ། དབྱུག་གུ་ཅན་གང་དུ་འགྲོ། ཁོ་བོ་ནི་གང་དུ་
འོང་མི་འགྲོ་ནི། འདི་དག་གིས་ཁོ་བོ་ཁྲིད་དོ། ། གང་དུ། མེ་ལོང་གདོང་གི་
དྲུང་དུའོ། ཁོ་བོའི་འཕྲིན་ཡང་ཁྱེར་ལ། གནས་དག་ན་བསིང་མ་དང་། རྩེ་
སྔོན་པོ་དག་མཆིས་བཞིན་དུ་བདག་དེ་དག་ལ་མ་དད་པ་ལ་རྒྱུ་ཅི་ཞིག་མཆིས་ཞེས་
གྱིས་ཤིག དེ་རྣམས་ཆས་པ་དང༌། ཇི་ཙམ་ན་སྲེག་པ་ཞིག་གིས་མཐོང་ནས་
སྨྲས་པ། གང་དུ་འདོང་ཞེས་བྱ་བ་ནས། འོ་ན་ཁོ་བོའི་འཕྲིན་ཡང་ཁྱེར་ཅིག་
ཅེས་བྱ་བའི་བར་གོང་མ་བཞིན་དུ་སྟེ། བདག་ཕྱོགས་གཅིག་ཏུ་ནི་སྲེག་པའི་སྐད་
འབྱིན་ལ། ཕྱོགས་ གཞན་དུ་ནི་སྐད་གཞན་འབྱིན་ པ་འདི་ལ། རྒྱུ་ཅི་ཞིག་་་་
མཆིས་ཞེས་གྱིས་ཤིག ཕྱོགས་གཞན་ཞིག་ན་སྤྲུལ་ཞིག་གིས་མཐོང་ནས་ཞེས་བྱ་བ་
ནས། འོ་ན་ཁོ་བོའི་འཕྲིན་ཡང་ཁྱེར་ཅིག་ཅེས་བྱ་བའི་བར་གོང་མ་བཞིན་དུ་སྟེ།
བདག་ཕུག་ནས་ནི་བདེ་བར་འབྱུང་ལ། སླར་ནི་སྡུག་བསྔལ་གྱིས་འཇུག་པ་འདི་
ལ་རྒྱུ་ཅི་ཞིག་མཆིས་ཞེས་གྱིས་ཤིག་ཡང་སྤྲུལ་ཞིག་དང་ནེའུ་ལེ་གཉིས་ཕན་ཚུན་
མི་མཐུན་ཞིང་འཐོབ་པར་བྱེད་པ་ཞེས་བྱ་བ་ནས། འོ་ན་བདག་ཅག་གི་འཕྲིན་
ཡོང་ཁྱེར་ཅིག་ཅེས་བྱ་བའི་བར་གོང་མ་བཞིན་དུ་སྟེ། བདག་ཅག་ཉིན་པར་ཅིག་
གིས་ཅིག་མཐོང་ནས་འཐབ་མོ་བགྱིད་ཅིང་དགའ་བར་མི་འགྱུར་བ་འདི་ལ་རྒྱུ་ཅི་
ཞིག་མཆིས་ཞེས་གྱིས་ཤིག་ ཡང་བག་གསར་གཞོན་ནུ་མ་ཞིག་གིས་ཞེས་བྱ་བ་
ནས། དེས་སྨྲས་པ། འོ་ན་བདག་ཅག་གི་འཕྲིན་ཡང་ཁྱེར་ཅིག་ཅེས་བྱ་བའི་
བར་གོང་མ་བཞིན་དུ་སྟེ། གང་གི་ཚེ་བདག་ཕའི་ཁྱིམ་ན་མཆིས་པ་དེའི་ཚེ་ནི་གྲོས་
པོའི་ཁྱིམ་འཚོལ་ལ། གང་གི་ཚེ་གྱོས་པོའི་ཁྱིམ་ན་མཆིས་པ་དེའི་ཚེ་ཕའི་ཁྱིམ་
འཚལ་བ་འདི་ལ་རྒྱུ་ཅི་ཞིག་མཆིས་ཞེས་གྱིས་ཤིག འདིར་གཞན་དག་གིས་སྨྲས་
པ། ཀྱེ་མ་རྣམ་པ་དུ་མ་ཡི། །སྤྱོད་པ་བག་མེད་དབང་གྱུར་པས། ། ཉེས་པ་དག་
དེང་ཕྲད་པར་གྱུར། །འདི་ནི་འཇིག་རྟེན་ཉམས་པ་ཡིན། ། གང་ན་ཉེས་པ་བརྒྱ་
ཕྲག་གིས་དཀྲུགས་ལ། ། འཇིག་རྟེན་འདིར་ནི་འཇིག་རྟེན་གསོལ་སྟོན་པ། ། ས་
བདག་དཔལ་ལྡན་རྣམས་ཀྱིས་ཟིན་གྱུར་ནི། །ཉེས་པའི་མུན་པ་སེལ་བྱེད་ཟླ་འོད་
383



བཞིན། །ཡང་དག་སྤྱོད་པ་གསལ་བྱེད་རབ་རིབ་འཇོམས། །ཀྱེ་ཧོ་དམ་པ་རྣམས་
ནི་བླ་ན་མེད། །དེ་རྣམས་རྒྱལ་པོ་མེ་ལོང་གདོང་གང་ལབ་དེར་དོང་སྟེ་ཕྱིན་ནས།
དབྱུག་གུ་ཅན་གྱིས་རྒྱལ་པོ་ལ་རྒྱལ་བ་དང༌། ཚེ་སྤེལ་བ་བྱས་ནས་ཕྱོགས་གཅིག་ཏུ་
འདུག་གོ ། གཞན་དག་གིས་ཀྱང་རྐང་བ་གཉིས་ལ་མགོ་བོས་ཕྱག་འཚལ་ཏེ་
འཁོད་པ་དང་། རྒྱལ་པོས་དབྱུག་གུ་ཅན་ལ་དྲིས་པ། ཁྱོད་ཅི་ལ་འོངས། ལྷ་
བདག་ནི་ཁྲིད་དོ། །ཅི་ཞིག་གི་ཕྱིར། དབྱུག་གུ་ཅན་གྱིས། ཁྱིམ་བདག་དང་ཅི་
ཞིག་ལས་རྩོད་པ་དེ་སྨྲས་སོ། ། རྒྱལ་པོས་ཁྱིམ་བདག་ལ་དྲིས་པ། ཁྱོད་ཀྱིས་གླང་
མཐོང་ངམ། མཐོང་ལགས་སོ། །དབྱུག་གུ་ཅན་ཁྱོད་ཀྱིས་གླང་ཕུགས་སུ་བསྐྲད་
དམ། ལྷ་བསྐྲད་ལགས་སོ། ། རྒྱལ་པོས་སྨྲས་པ། གང་གི་ཕྱིར་གོ་བར་མ་བྱས་
པས་དབྱུག་གུ་ཅན་འདི་ཡི་ལྕེ་ཆོད་ཅིག གང་གི་ཕྱིར་འདིའང་མཐོང་བཞིན་དུ་
གླང་མ་བཏགས་པས་མིག་ཕྱུང་ཞིག་ཁྱིམ་བདག་གིས་སྨྲས་པ། རྣམ་པ་གཅིག་
ཏུ་བདག་གི་གླིང་སྟེར། རྣམ་པ་གཉིས་སུ་བདག་གི་མིག་ཕྱུང་བ་བས་དབྱུག་གུ་
ཅན་རྒྱལ་ཞིང་ཉེས་པ་མེད་པར་གསོལ། ཡང་མི་གཅིག་གིས་སྨྲས་པ། | ལྷ་ས་
དབྱུག་གུ་ཅན་འདིས་བདག་གི་རྟ་རྒོད་མ་ཞིག་བཀུམ་མོ། །ཅི་ལྟར་བསད། དེས་
རྒྱས་པར་སྨྲས་པ་དང་། རྒྱལ་པོས་སྨྲས་པ། གང་གི་ཕྱིར་ཇི་ལྟར་ནུས་པ་དེ་
བཞིན་ཁོག་ཅིག་སྨྲས་པས་མི་འདི་ཡི་ལྕེ་ཆོད་ཅིག གང་གི་ཕྱིར་རྡོ་བས་མི་བསྣུན་
པར་གཞན་གྱིས་དགག་པར་མི་བྱེད་པ་དབྱུག་གུ་ཅན་འདིའི་ཡང་ལག་པ་ཆོད་ཅིག་
ཅེས་སྨྲས་པས། མི་དེས་སྨྲས་པ་རྣམ་པ་གཅིག་ཏུ་བདག་གི་རྟ་རྒོད་མ་བཀུམ།
རྣམ་བ་གཉིས་སུ་བདག་གི་ལྕེ་བཅད་པ་བས། དབྱུག་གུ་ཅན་རྒྱལ་ཞིང་ཉེས་པ་
མེད་པར་གསོལ་ལོ། ། ཡང་ཐ་ག་བའི་ཆུང་མས་རྒྱས་པར་སྨྲས་པ་དང་།| རྒྱལ་
པོས་སྨྲས་པ། འདི་ཉིད་ཁྱོད་ཀྱི་ཁྱིམ་ཐབ་ཏུ་ཁྱེར་ཅིག དེས་སྨྲས་པ། ། རྣམ་
པ་གཅིག་ཏུ་ནི་བདག་གི་ཁྱིམ་ཐབ་བཀུམ། རྣམ་པ་གཉིས་སུ་འདི་ཁྱིམ་ཐབ་ཏུ་
གྱུར་པ་བས་དབྱུག་གུ་ཅན་རྒྱལ་ཞིང་ཉེས་པ་མེད་པར་གསོལ་ལོ། །ཡང་ཤིང་མཁན་
གྱིས་རྒྱུས་པར་སྨྲས་པ་དང་། རྒྱལ་པོས་སྨྲས་པ། གང་གི་ཕྱིར་སྟེའུ་ཆུའི་དབུས་
384



སུ་བོར་ནས་ཚིག་སྨྲས་པ་ཤིང་མཁན་འདིའི་ལྕེ་ཆོད་ཅིག །ོ དབྱུག་གུ་ཅན་འདིའང་
ཆུའི་གཏིང་ཟབ་པར་མཐོང་བཞིན་དུ་ཤིང་མཁན་ལ་འདྲི་བས་མིག་ཕྱུང་ཞིག་ཤིང་
མཁན་གྱིས་སྨྲས་པ། གཅིག་ཏུ་བདག་གི་སྟེའུ་ཆུས་ཁྱེར། །གཉིས་སུ་བདག་གི་
ལྕེ་བཅད་པ་བས་དབྱུག་གུ་ཅན་རྒྱལ་ཞིང་ཉེས་པ་མེད་པར་གསོལ་ལོ། །ཡང་ཆང་
འཚོང་མས་རྒྱས་པར་སྨྲས་པ་དང༌། རྒྱལ་པོས་སྨྲས་པ། གང་གི་ཕྱིར་འདིས་བུ་
ཐམས་ཅད་ཀྱི་ཐམས་ཅད་དུ་གོས་ཀྱིས་གཡོགས་ནས་བསྙལ་བས་ཆང་འཚོང་མ་
འདི་ཡི་ལག་པ་ཆོད་ཅིག་དབྱུག་གུ་ཅན་ཡང་མ་བརྟགས་པར་གཞན་གྱི་སྟན་ལ་
འདུག་པས་འདིའི་མིག་ཕྱུང་ཞིག དེས་སྨྲས་པ། རྣམ་པ་གཅིག་ཏུ་བདག་གི་བུ་
བཀུམ། རྣམ་པ་གཉིས་སུ་བདག་གི་ལག་པ་བཅད་པ་བས་དབྱུག་གུ་ཅན་རྒྱལ་
ཞིང་ཉེས་པ་མེད་པར་གསོལ་ལོ། །དབྱུག་གུ་ཅན་གྱིས་ཁྭ་ཏའི་འཕྲིན་སྨྲས་པ་དང༌།
རྒྱལ་པོས་སྨྲས་པ། དབྱུག་གུ་ཅན་ཁཱ་ཏ་དེ་ལ་ཁྱོད་ཕྱོགས་དེ་ནི་རི་བོར་ཞིག་ཡོད་
པའི་གྲོང་གི་བདག་པོར་གྱུར་པ་ན། " ཤིང་སྐམ་པོ་དེའི་དྲུང་ན་གཏེར་ཡོད་ཀྱི་དེ་
འགའ་ཞིག་ལ་བྱིན་ཏེ་སོང་ཞིག་དང་བདེ་བར་འགྱུར་རོ་ཞེས་བསྒོས་ཤིག ཡང་ .
རི་དྭགས་ཀྱི་འཕྲིན་སྨྲས་པ་དང་།། ཁྱོད་ཀྱིས་རི་དྭགས་དེ་ལ། རི་དྭགས་ཁྱོད་དེ་
ན་ཡོད་པའི་ཁུ་ནས་སྦྲང་རྩིའི་ཐིགས་པ་འཛག་སྟེ། ། དེ་ཟགས་པས་རྩྭ་དང་ནེའུ་
གསིང་མངར་བོར་གྱུར་པ་ལ་ཁྱོད་ཟ་ཟ་བ་ལ་སྦྲང་མ་དེ་སོད་ཟིན་གྱིས་རོ་ལ་ཆགས་
པར་མ་བྱེད་ཅིག་ཚུལ་མ་ཡིན་པས་སྡུག་བསྔལ་དུ་གྱུར་ཏ་རེ་ཞེས་སྨོས་ཤིག་ཡང་
སྲེག་པའི་འཕྲིན་སྨྲས་པ་དང་། རྒྱལ་པོས་སྨྲས་པ། ་ གང་དུ་སྲེག་པའི་སྐད་།
འབྱིན་པའི་ཕྱོགས་དེ་ན་གཏེར་མེད་ཀྱི།། གང་དུ་སྐད་གཞན་དུ་འབྱིན་ས་དེ་ན་
ཡོད་པས་ཁྱོད་ཀྱིས་གཏེར་འགའ་ཞིག་ལ་སྟོན་ལ་ཚུལ་མ་ཡིན་པས་སྡུག་བསྔལ་བར་
གྱུར་ན་མི་རུང་གིས་གཞན་དུ་སོང་ཞིག་ཅེས་བསྒོས་ཤིག་ཡང་དེས་སྦྲུལ་དང་
ནེའུ་ལེའི་འཕྲིན་སྨྲས་པ་དང༌། རྒྱལ་པོས་སྨྲས་པ། དེ་གཉིས་ལ་ཁྱེད་ཅག་མིར་
གྱུར་པ་ནི་སྤུན་གཉིས་ཤིག་ཏུ་སྐྱེས་ཏེ། དེ་ལ་ཅིག་གིས་སྨྲས་པ་ནོར་བགོའོ། །
ཅིག་ཤོས་སེར་སྣས་ཟིལ་གྱིས་ནོན་པས་ མ་བགོས་སོ། ། དེ་ལ་ཅིག་ནི་ལྷག་ པར་་
385



ཆགས་པས་སྦྲུལ་དུ་སྐྱེས་སོ། ། ཅིག་ཤོས་ཀྱང་ནོར་ལ་ཐེན་ཏེ་ལྷག་པར་ཆགས་པར་
བྱས་པས་ནེའུ་ལེར་སྐྱེས་སོ། །དེ་བས་ན་ཁྱེད་ཅག་གིས་ནོར་དེ་དག་དགེ་སྦྱོང་ངམ་
བྲམ་ཟེ་དག་ལ་བྱིན་ལ་གནས་དེ་བོར་དང་བདེ་བར་འགྱུར་རོ།། ཞེས་བསྒོས་ཤིག
ཡང་སྦྲུལ་གྱི་འཕྲིན་སྨྲས་པ་དང༌། རྒྱལ་པོས་སྨྲས་པ། ཁྱོད་ཀྱིས་སྦྲུལ་དེ་ལ་ཁྱོད།
ལྟོགས་ཤིང་ཉམ་ཆུང་བར་གྱུར་པས་ནི་ཕུག་ནས་ཕྱིར་འབྱུང་ལ། །ཁ་ཟས་ཕལ་མོ་
ཆེ་ཟོས་ནས་ནི་སྡུག་བསྔལ་བས་ཕུག་ཏུ་འཇུག་པ་ཡིན་གྱིས། ཁྱོད་ཀྱིས་ཁ་ཟས་ལ་
ཇི་ཙམ་དུ་སྤྱད་པས་ཚོང་ཟིན་པར་བྱས་ན་ཁྱོད་བདེ་བར་འགྱུར་རོ་ཞེས་བསྒོས་ཤིག
ཡང་བག་གསར་གཞོན་ནུའི་འཕྲིན་སྨྲས་པ་དང་། རྒྱལ་པོས་སྨྲས་པ། ཁྱོད་
ཀྱིས་བག་གསར་གཞོན་ནུ་མ་དེ་ལ་ཁྱོད་ཀྱི་ཕའི་ཁྱིམ་ན་འགྲོགས་བཤེས་ཤིག་གནས་
ཏེ།། གང་གི་ཚེ་ཁྱོད་གྱོས་པོའི་ཁྱིམ་ན་འདུག་པ་དེའི་ཚེ་ནི་འགྲོགས་བཤེས་དེ་
འདོད་དོ། ། གང་གི་ཚེ་ཕའི་ཁྱིམ་ན་འདུག་པ་དེའི་ཚེ་ནི་ཁྱིམ་ཐབ་དེ་འདོད་དེ།
དེ་བས་ན་ཁྱོད་ཚུལ་བཞིན་མ་ཡིན་པས་སྡུག་བསྔལ་བར་གྱུར་ན་མི་རུང་གིས་གནས་
གཅིག་ཐོང་ལ་གཅིག་ལེགས་པར་བྱོས་ཤིག་ཅེས་སྨོས་ཤིག་ཅེས་རྗེས་སུ་བསྟན་ཏོ། །
བློ་ལྡན་རྣམས་ཀྱི་ཤེས་རབ་སྟོབས། ། གཞན་ལ་ཕན་པར་བྱེད་པ་གང༌། །རྣམ་པར་
དཔྱད་པའི་མཐུ་ཅུང་ཟད། ། སྙིང་རྗེའི་སེམས་ཀྱིས་སྟོན་པ་ཡང་།། ལེགས་པར་
བསྟན་པ་ཉིད་འགྱུར་ཏེ། ། ཕལ་པ་རྣམས་ལ་མངོན་སུམ་དུ། །བསྟན་ཀྱང་དེ་ལྟར་
རྟོགས་མི་འགྱུར། །དེ་བས་བློ་ལྡན་མཚུངས་མེད་དོ། ། དེ་ནས་བུད་མེད་དེ་དང་
སྤྲུལ་གྱིས་ནི་རྒྱལ་པོས་ཇི་སྐད་བསྟན་པ་དེ་བཞིན་དུ་རྗེས་སུ་སྒྲུབ་བོ། ། སྦྲུལ་དང་
ནེའུ་ལེ་དང་ཁྭ་ཏས་ནི་ནོར་དེ་དག་དབྱུག་གུ་ཅན་ལ་བྱིན་ནོ། ། ལྷག་མི་རྣམས་ཀྱང་
རྒྱལ་པོས་བསྟན་པ་དེ་ཉིད་ཀྱིས་རྩོད་པ་དང་སེམས་འཁྲུག་པ་མེད་པར་གྱུར་ཏེ་
ཐམས་ཅད་ཀྱང་བདེ་བར་གནས་པར་གྱུར་ཏོ། །དེའི་ཚེ་བློན་པོ་རྣམས་ཀྱིས་སྨྲས་པ།
ཨེ་མའོ། ལྷ་ལ་འདི་ལྟ་བུའི་སྤོབས་པ་མངའ་བ་ལྟར། གང་ན་བློ་ལྡན་རྒྱལ་པོ་
ཁྱོད་བཞུགས་པ། །ཀྱེ་ཧོ་འབངས་རྣམས་མཆོག་ཏུ་སྐལ་བ་བཟང་། ། ཤེས་རབ་
མཐུ་ཡིས་འཇིག་རྟེན་གསལ་སྟོན་ཅིང་། །དྲག་ཤུལ་ལས་ཀྱི་སྤྱོད་པ་རྣམས་སྤངས་
386



ཀྱང༌། །ཆོས་དང་མཐུན་པའི་བཀའ་ཁྲིམས་བཟང་པོ་ཡིས། །མངོན་མཐོའི་ལམ་ལ་
འབངས་རྣམས་ཁྲིད་མཛད་དེ། ། ངེས་པར་ལེགས་པའི་འབྲས་བུ་མངོན་གཏོད་
པའི། །ས་བདག་ཁྱོད་ཀྱིས་མགོན་བྱས་དཔལ་དང་ལྡན། ། ཨེ་མའོ་བློ་ཆེ་ཨེ་མའོ་
མཆོག་ཏུ་ཟབ། །ལྷ་ཡི་ལྷ་མཆོག་ཁྱོད་ལ་ཕྱག་འཚལ་ལོ། ། དེ་ལྟར་རྒྱལ་པོ་མེ་ལོང་
གདོང་སྐྱེ་དགུ་རྣམས་ཉེ་བར་སྐྱོང་བ་ལ། དུས་གཞན་ཞིག་གི་ཚེ་སྐྱེ་དགུ་རྣམས་ཀྱི་
ལས་ཀྱི་ཉེས་པའམ། །ལྷ་དང་ཀླུ་ཆར་འབེབས་པ་རྣམས་བག་མེད་པའི་དབང་
གིས་ལོ། བཅུ་གཉིས་སུ་མུ་གེ་ཆེན་པོ་བྱུང་བར་གྱུར་ཏོ། ། དེ་ཚེ་སྐྱེ་འགྲོ་ཕལ་ཆེར་
རྣམས། ། བཀྲེས་པས་ཉམ་ཐག་གནས་གྱུར་ཏེ། ། མྱ་ངན་སྨྲེ་སྔགས་འཁྲུག་པར་
གྱུར། ། ཕོངས་པའི་འཇིག་རྟེན་ཉམ་ཐག་རྣམས། །ས་བདག་སྙིང་རྗེའི་རང་བཞིན་
གྱིས། །མཐོང་བས་དེ་བས་སྡུག་བསྔལ་གྱུར། །དེ་ནས་དེ་ཡིས་བློན་པོའི་ཚོགས་ལ་
སྨྲས། །དེ་དག་གུས་པས་རྒྱལ་པོའི་བཀའ་བཞིན་དུ། །གང་ན་སྐྱེ་བོ་འདུ་བར་རུང་
བ་ཡི། །ས་ཕྱོགས་རྣམས་སུ་སྦྱིན་པའི་བཀད་ས་བརྩིགས། ། ཕོངས་པའི་རྫོང་དང་
འདྲ་བ་དེན་བཤམས་ནས། ། སྙན་པའི་སྒྲ་ཡིས་ཕྱོགས་རྣམས་ཐམས་ཅད་དུ། །སུ་
དག་གོས་དང་རིན་ཆེན་བཟའ་བཏུང་ནོར། །འདོད་པ་དེ་དག་ཚུལ་བཞིན་ལོངས་
སྤྱོད་ཉེས། །ཕྱོགས་བཅུར་ལྷ་ཡི་རྔ་སྒྲ་བཞིན་དུ་སྒྲོགས། །དེ་ཡིས་ཕོངས་པའི་སྐྱེ་བོ་
ཡིད་དྲངས་ནས། །པདྨའི་མཚོ་འགྲམ་གླང་པོ་ལྷགས་པ་བཞིན། ། སྙིང་རྗེའི་སྤྲིན་
ལས་ལེགས་པར་འཐོན་གྱུར་པའི། ། སྦྱིན་པའི་ཆར་རྣམས་ཕྱོགས་བཅུར་ཕབ་པ་
ལས། ། ཕོངས་པའི་བློ་ཡི་ལྟེང་ཀ་རབ་གང་སྟེ། ། དབུལ་བས་གདུངས་པའི་གཞི་
རྣམས་བརླན་གྱུར་པས། །འགྲོ་རྣམས་དགའ་བའི་མྱུ་གུ་ཁ་འབུས་ཤིང་། ། གདོང་
གི་ཆུ་སྐྱེས་འཛུམ་ཞིང་དགོད་པ་བཞིན། །གྲགས་པའི་དྲི་བསུང་ཕྱོགས་བཅུར་རྒྱས་
གྱུར་པ། །མ་ལུས་ས་འདིར་བཀྲམ་པ་བཞིན་དུ་གྱུར། །དེ་ལྟར་རྒྱལ་པོ་དེས་སེམས་
ཅན་ཐམས་ཅད་ལ་བཟའ་བ་དང་བཏུང་བ་ལ་སོགས་པ་ཅི་དང་ཅི་འདོད་པའི་སྦྱིན་
པ་ཆེན་པོ་བྱས་པ་དེ་ཉིད་ཀྱི་ཡོན་ཏན་ཕུན་སུམ་ཚོགས་པ་མཐོང་ནས་ཡིད་མགུ་བར་
གྱུར་པས་སྐྱེ་བོའི་ཚོགས་རྣམས་ལ་དོན་འདིའང་སྨྲས་སོ། །བློ་ལྡན་ཆོས་དང་མཐུན་
387



པ་ཡིས། །ནོར་ལ་ཆགས་པར་མི་བྱ་སྟེ། །ཚུལ་ཁྲིམས་ཕུན་སུམ་ཚོགས་པ་ཡི། །ཡོན་
གནས་ལ་ནི་ཡོངས་སུ་འབུལ། །དགེ་སྦྱོང་བྲམ་ཟེ་དེས་པ་དང༌། ། ཕོངས་པ་ལེགས་
པོར་ཚིམ་བྱས་ན། ། ཤེས་རབ་ཅན་དེ་ལུས་ཞིག་ནས། །ལྷ་ཡི་ནང་དུ་སྐྱེ་བར་
འགྱུར། ། མཁས་པས་དེ་ལྟར་ཤེས་བྱས་ནས། ། དད་ལྡན་ཆགས་པ་མེད་སེམས་
ཀྱིས། །ཡོན་གནས་རྣམས་ལ་སྦྱིན་པ་ནི། །རྒྱ་ཆེན་རབ་ཏུ་བཏང་བར་བྱ། །ཞེས་བྱ་
བ་ལ་སོགས་པ་ཡང་དག་པར་བསྟན་པས་སྐྱེ་དགུ་དཔག་ཏུ་མེད་པ་ཐམས་ཅད་
གནས་སྐབས་དང་མཐར་ཐུག་གི་དོན་རྒྱ་ཆེན་པོ་ལ་ཡོངས་སུ་སྦྱོར་བར་མཛད་དོ། །
དེ་ལྟ་བས་ན་སྐྱེས་བུ་དམ་པ་རྣམས་ཀྱིས་རྗེས་སུ་སློབ་པར་འདོད་པས་འཇིག་རྟེན་
ཐམས་ཅད་ལ་ཕན་པའི་ཤེས་རབ་ཀྱི་མཐུ་ཐོབ་པར་བྱའོ། །གཞན་ཡང་རྣམ་པར་
དག་པའི་ཤེས་རབ་དང་ལྡན་པ་རྣམས་ནི་སེམས་ཅན་ལ་ཕན་པར་འགྱུར་ཞིང་འགྲོ་
བ་རྣམས་ཀྱིས་བསྔགས་པར་འགྱུར་རོ་ཞེས་ཀྱང་སྦྱར་བར་བྱའོ། །མེ་ལོང་གདོང་གི་
སྐྱེས་པའི་རབས་ཏེ་ལྔ་བཅུ་ལྔ་པའོ། ། ། ། ། ལྟ ༢༡ : 1:
11:1:ང་དྲུག་པ།
བྲམ་ཟེའི་སྐྱེས་པའི་རབས་ལོ ༡༡ ། །
ཀོ་ཊཱི ༈ སྐྱེས་བུ་དམ་པ་རྣམས་ནི་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཤེས་
རབ་ཆེན་པོས་གཞན་ལ་ཕན་པར་མཛད་ཅིང་བྱང་ཆུབ་ཀྱི་སྤྱོད་པ་ཡོངས་སུ་རྫོགས་
པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་ས་
ཆེན་པོ་སྐྱོང་བར་བྱེད་པའི་རྒྱལ་པོ་ཕྱོགས་བདག་ཅེས་བྱ་བ་བྱུང་སྟེ། དེ་ལ་བུ་རྡུལ་
ཕྲན་ཞེས་བྱ་བ་ཞིག་ཀྱང་བྱུང་ངོ༌། །རྒྱལ་པོ་དེའི་མདུན་ན་འདོན་བྲམ་ཟེ་ཤིང་སཱ་ལ་
ཆེན་པོ་ལྟ་བུ་གནག་ལྷས་སྐྱེས་ཞེས་བྱ་བ་ཞིག་ཡོད་དེ། དེ་ལའང་བྲམ་ཟེའི་ཁྱེའུ་མེ་
གསོ་ཞེས་བྱ་བ་མཁས་པ་ཡིད་གཞུངས་པ། ། གཞུང་དང་མཐུན་པར་སྤྱོད་པའི་
ཤེས་རབ་ཅན་སྐྱེ་བོ་ཐམས་ཅད་ཀྱི་ཡིད་བཞིན་དུ་མགུ་བར་བྱེད་པ་ཞིག་ཀྱང་བྱུང་སྟེ།
བྲམ་ཟེ་གནག་ལྷས་སྐྱེས་ཀྱང་བྱ་བ་གང་བྱེད་པ་གཞོན་ནུ་དེ་ལ་དྲིས་ཤིང་བྱེད་པར་
གྱུར་ཏོ། །གཞན་ལ་ཕན་པར་འདོད་པའི་དམ་པ་དག །ཤེས་རབ་མཐུ་ཡིས་ལྷག་
388



པར་གསལ་གྱུར་ཅིང་། །འགྲོ་བ་པདྨའི་ཚོགས་ཀྱི་གཉེན་གྱུར་པས། །ཚ་ཟེར་བྱེད་
པའི་དཀྱིལ་འཁོར་དྲི་མེད་བཞིན། ། དེའི་ཚེ་རྒྱལ་པོ་ཕྱོགས་བདག་བྲམ་ཟེ་གནག་
ལྷས་སྐྱེས་དང་ཤིན་ཏུ་ཡིད་མཐུན་པར་གྱུར་པས་བྱ་བ་དང་བྱ་བ་མ་ཡིན་པ་ཐམས་
ཅད་འདྲི་ཞིང་རྣམ་པ་དེ་དང་དེ་དག་གིས་དགའ་བར་བྱེད་དོ། །དེ་ནས་དུས་རེ་
ཞིག་བྲམ་ཟེ་དེ་ཤི་བར་གྱུར་པ་ལས་རྒྱལ་པོ་ཆེན་པོ་དེ་ཤིན་ཏུ་སྡུག་བསྔལ་ཞིང་ཡིད་
མི་བདེ་བར་གྱུར་ཏེ། མྱ་ངན་བྱེད་པ་ལ་ཞུགས་པར་གྱུར་ཏོ། །དེ་ལྟར་མྱ་ངན་
བྱེད་པ་རྒྱལ་པོའི་བུ་རྡུལ་ཕྲན་གྱིས་མཐོང་ནས། ཡབ་ཅིའི་ཕྱིར་ཐུགས་མི་དགྱེས་
པར་མཛད་ཅེས་གསོལ་ཏོ། ། རྒྱལ་པོས་སྨྲས་པ། ཀྱེ་ཧུད་བྲམ་ཟེ་གནག་ལྷས་
སྐྱེས། ། མཁས་པའི་བདག་ཉིད་རྒྱལ་སྲིད་མཁས། །དེ་ནི་ཤི་བར་གྱུར་པ་ཡིས། །
བདག་གི་རྒྱལ་སྲིད་ཉམས་པ་བཞིན། ། རྡུལ་ཕྲན་གྱིས་གསོལ་བ། ཡབ་དེ་ལྟར་
ཐུགས་ཞུམ་ཅི་འཚལ། བྲམ་ཟེ་གནག་ལྷས་སྐྱེས་ཀྱི་བུ་ཁྱེའུ་མེ་གསོ་ཞེས་བགྱི་བ་
མཁས་ཤིང་གསལ་བ། བྲམ་ཟེ་གནག་ལྷས་སྐྱེས་ཉིད་ཀྱང་བྱ་བ་ཐམས་ཅད་རུང་
བ་དང་མི་རུང་བ་དེ་ལ་དྲིས་ཤིང་བྱེད་པ་དེ་ལྟ་བུ་ཡོད་བཞིན་དུ་ལྷ་ཅིའི་སླད་དུ་དེ་
དབང་བསྐུར་བར་མི་མཛད། དེ་སྐད་ཅེས་སྨྲས་ པ་ཐོས་ནས་རྒྱལ་པོ་ཤིན་ཏུ་
དགའ་ཞིང་བྲམ་ཟེའི་ཁྱེའུ་བཀུག་ནས་བྲམ་ཟེ་ཆེན་པོ་ཁྱོད་དེང་ཕྱིན་ཆད་ངས་ཁྱོད་
ཀྱི་ཕ་གནག་ལྷས་སྐྱེས་ཀྱི་ལས་ཐབས་སུ་བཅུག་གོ ། བྲམ་ཟེ་དེས་ཀྱང་ལྷ་བཀའ་
བཞིན་དུ་འཚལ་ཞེས་བདག་གི་ཕས་ཇི་ལྟར་བྱེད་པའི་བྱ་བ་ཐམས་ཅད་རྒྱལ་པོ་དེའི་
ཡིད་བཞིན་དུ་བསྒྲུབ་པར་བྱེད་དོ། །རིང་དུ་གཟིགས་ཤིང་འཇིག་རྟེན་ཕན་བྱེད་
པ། །དེ་དག་འཇིག་རྟེན་སྐྱོང་བའི་ཚུལ་ལ་མཁས། །ལྷ་རྣམས་ཡིད་ཀྱང་མགུ་བར་
བྱེད་འགྱུར་བར། །འཇིག་རྟེན་རྣམས་ལ་གསལ་བར་སྟོན་པར་བྱེད། །དེ་ནས་དུས་
གཞན་ཞིག་གི་ཚེ་རྒྱལ་པོ་དེའི་འཁོར་དུ་གཏོགས་པའི་རྒྱལ་རིགས་ཀྱི་བུ་དྲུག་ལ་འདི་
སྐད་ཅེས་སྨྲས་སོ། ། ཤེས་ལྡན་དག ཁྱེད་རྣམས་གཞོན་ནུ་རྡུལ་ཕྲན་གང་ན་བ་
དེར་དེངས་ལ་རྒྱལ་བ་དང་ཚེ་སྤེལ་བར་བྱས་ལ་འདི་སྐད་ཅེས་སྨྲོས་ཤིག ཇི་ལྟར་
རྡུལ་ཕྲན་ཁྱོད་བདེ་བ་བཞིན་བདག་ཅག་ཀྱང་བདེ་ཞིང་ཇི་ལྟར་རྡུལ་ཕྲན་ཁྱོད་སྡུག་
389



བསྔལ་ན་དེ་བཞིན་དུ་བདག་ཅག་སྡུག་བསྔལ་བར་འགྱུར་ལ་རྒྱལ་པོའི་འཁོར་རྒྱལ་
རིགས་དྲུག་པོ་ནི་རྡུལ་ཕྲན་ཁྱོད་ཀྱི་གྲོགས་པོ་དང་སྙིང་དུ་སྡུག་པ་དང་ནེའུ་ལྗང་ཡིན་
གྱིས། རྡུལ་ཕྲན་ཁྱོད་གལ་ཏེ་ཡབ་འདས་ནས་ཡབ་ཀྱི་རྒྱལ་སྲིད་ཀྱི་དབང་ཕྱུག་ལ་
བཞག་ནས་ཅི་ནས་ཀྱང་བདག་ཅག་ལ་ལོངས་སྤྱོད་དག་ལས་ལོངས་སྤྱོད་ཀྱི་བགོ་
བཤེའི་མཛོད་ཅིག་ཅེས་གྱིས་ཤིག མཁན་པོ་བཀའ་བཞིན་འཚལ་ཞེས་རྒྱལ་པོའི་
འཁོར་རྒྱལ་རིགས་དྲུག་གིས་རྒྱལ་པོའི་བུ་གཞོན་ནུ་རྡུལ་ཕྲན་སྐྱེས་གང་ན་བ་དེར་
སོང་སྟེ་ཤིས་པ་བརྗོད་ནས་སྔ་མ་ཇི་ལྟ་བ་བཞིན་དུ་གསོལ་བ་བྱས་སོ། ། གཞོན་ནུ་
རྡུལ་ཕྲན་ཡང་ཤིན་ཏུ་དགའ་བར་གྱུར་ཏེ་དེ་བཞིན་དུ་བྱའོ་ཞེས་ཁས་བླངས་སོ། །
དེ་ནས་དུས་གཞན་ཞིག་ན་རྒྱལ་པོ་ཕྱོགས་བདག་ཤི་བར་གྱུར་ཏེ་གཞོན་ནུ་རྡུལ་ཕྲན་
རྒྱལ་སྲིད་ལ་བཞག་ཅིང་དབང་བསྐུར་རོ། ། ཇི་ལྟ་ཇི་ལྟར་གོང་དུ་འཕགས་པ་དག་
དེ་ལྟ་དེ་ལྟར་མིང་གི་ཁྱད་པར་ཡང༌། ། གོང་ནས་གོང་དུ་བསྟོད་ཅིང་བསྔགས་
འགྱུར་ཏེ། ། དེ་ཡིས་དེ་ཡི་ཁྱད་པར་གསལ་བ་ཡིན། ། དེའི་ཚེ་གཞོན་ནུ་རྡུལ་ཕྲིན་
དང་བྲམ་ཟེའི་ཁྱེའུ་མེ་གསོ་ཞེས་བྱ་བའི་མིང་དེ་གཉིས་ནུབ་ནས། རྒྱལ་པོ་ཆེན་པོ་
རྡུལ་ཕྲན་ཞེས་བྱ་བ་དང་བྲམ་ཟེ་ཆེན་པོ་གནག་ལྷས་སྐྱེས་ཞེས་བྱ་བར་གྲགས་པར་
གྱུར་ཏོ། ། དེའི་ཚེ་རྒྱལ་པོས་བྲམ་ཟེ་དེ་ལ་བཀའ་སྩལ་པ། མཁན་པོ་ཁྱོད་ཀྱིས་
བདག་གི་ཕ་ལ་རྗེས་སུ་བསྟན་པ་དེ་ལྟར་བདག་ལའང་རྗེས་སུ་བསྟན་ཅིང་རྒྱལ་སྲིད་
ལེགས་པར་སྐྱོང་བའི་བྱ་བ་གྱིས་ཤིག བྲམ་ཟེས་ཀྱང་ལྷ་དེ་བཞིན་དུ་འཚལ་ཞེས་
མཉན་ནས་ཐམས་ཅད་དུ་བདེ་བར་འགྱུར་བའི་ཐབས་བསམས་པ། གང་གིས་མི་
དབང་རྒྱལ་སྲིད་རབ་བརྟན་པར། །མཐུན་པའི་དབང་གིས་ས་སྟེང་གསལ་འགྱུར་
ཏེ། ། གངས་ཀྱི་རི་ལ་ཟླ་འོད་ཤར་བ་བཞིན། །མཛེས་ཤིང་དཀར་བ་འདི་ནི་ཆོས་
ཉིད་ཡིན། ། གང་ན་ས་བདག་དཔལ་འབྱོར་ལུས་རྒྱས་ཀྱང༌། ། ཡན་ལག་བཅད་
པའི་གླང་ཆེན་ཐེག་པ་བཞིན། ། དཔལ་ལས་ཉམས་ཤིང་སྡུག་བསྔལ་རྒྱུར་གྱུར་
པས། །སྐྱེ་བོ་རྣམས་ཀྱིས་སྨད་པའི་གནས་སུ་འགྱུར། །དེ་བས་ན་ད་ནི་དུས་ལ་བབ་
བོ་སྙམ་སྟེ་རྒྱལ་རིགས་དྲུག་པོ་ཕོ་ཉས་བཀུག་ནས་འདི་སྐད་ཅེས་སྨྲས་སོ། །ཁྱེད་་༌་
390



རྣམས་དེང་ལ་རྒྱལ་པོ་ཆེན་པོ་རྡུལ་ཕྲན་ལ་ཤིས་པ་བརྗོད་ལ་སའི་བདག་པོ་བདག་
ཅག་གིས་གསོལ་བ་བཏབ་པ་དགོངས་སམ་ཞེས་སྨོས་ཤིག། གལ་ཏེ་དྲན་ནོ་ཞེས་
ཟེར་ན་ལྷ་ད་ནི་དེའི་དུས་ལ་བབ་བོ་ཞེས་སྨོས་ཤིག འོན་ཏེ་འདི་སྐད་ཅེས། ། ས་
ཆེན་པོ་ནང་ཡོངས་ལ་ཕྱི་ཤིང་རྟའི་དབྱིབས་ལྟར་འདུག་པ་འདི་ཆ་བདུན་དུ་འགོད་
པ་སུ་ཞིག་ཡོད་ཅེས་ཟེར་ན། ལྟེ་གནག་ལྷས་སྐྱེས་མ་ལགས་པ་གཞན་མ་མཆིས་སོ་
ཞེས་སྨོས་ ཤིག དེ་ནས་རྒྱལ་རིགས་དྲུག་པོ་དེ་རྣམས་ཀུན། ། དགའ་བཞིན་ས་
བདག་རྡུལ་ཕྲན་སྤྱན་སྔར་སོང༌། ། རྒྱལ་བོར་གྱུར་ཅེས་ ཤིས་པའི་གསང་བསྟོད་
ནས། ། གླིང་བའི་སྐབས་ལ་བབ་ཚེ་འདི་སྐད་གསོལ། །ས་བདག་གཞོན་ནུར་གྱུར་
པའི་དུས། །བདག་ཅག་རྣམས་ཀྱིས་གང་གསོལ་བ། །མི་དབང་ཐུགས་ལ་དགོངས་
ལགས་སམ། །དེ་ཡི་དུས་ནི་ད་ལགས་སོ། །རྒྱལ་པོས་སྨྲས་པ། དེ་ལྟ་བུ་དེ་ཤིན་
ཏུའང་དྲན་ན། ས་ཆེན་པོ་ནང་ཡངས་ལ་ཕྱི་ཤིང་རྟ་ལྟར་འདུག་པ་འདི་ཆ་བདུན་
དུ་འགོད་ཤེས་པ་སུ་ཞིག་ཡོད། དེ་རྣམས་ཀྱིས་གསོལ་བ། ལྷ་གནག་ལྷས་སྐྱེས་
མ་ཡིན་པ་སུའང་མ་མཆིས་སོ། ། དེ་ནས་རྒྱལ་པོ་རྡུལ་ཕྲན་གྱིས་བྲམ་ཟེ་ཆེན་པོ་དེ་
བཀུག་ སྟེ། མཁན་པོ་ཁྱོད་ཀྱིས་ ས་ཆེན་པོ་འདི་ཆ་བདུན་དུ་འགོད་ནུས་སམ།
ལྷ་ལེགས་པར་རྡོ་ཐོག་གོ ། འོ་ན་ཁྱོད་ཀྱིས་དེ་ལྟར་བྱོས་ཤིག | དེ་ནས་བྲམ་ཟེ་
ཆེན་པོ་གནག་ལྷས་སྐྱེས་ཀྱིས་དེ་དག་གི་ཡིད་དང་རྗེས་སུ་མཐུན་པར་ས་ཆེན་པོ་འདི་
ཆ་བདུན་བྱས་པར་གྱུར་ཏེ། གང་ན་རྒྱལ་པོའི་ཕོ་བྲང་གྲོང་ཁྱེར་དང༌། ། ཁོར་
ཡུག་དེ་དག་རིས་སུ་བཅད་བྱས་ཤིང༌། །གཞན་དང་གཞན་གྱི་ཡིད་དང་མཐུན་པ་
ཡི། ། ཡུལ་འཁོར་དེ་དང་དེ་ལ་དེ་དག་བཀོད། །དེ་ལྟར་རྒྱལ་པོ་རྒྱལ་ཕྲན་དྲུག་
བཅས་པ། ། སོ་སོའི་ཡིད་བཞིན་བབ་པས་དགའ་གྱུར་ཏེ། ། དེ་རྣམས་བློ་གྲོས་
ཕྱོགས་གཅིག་མཐུན་པར་ཡང་། ། བྲམ་ཟེ་འདིས་ནི་བདག་གི་ཡིད་བཞིན་དུ། །
སྩལ་པར་མཛད་སྙམ་དེ་ལ་དགའ་བ་སྐྱེས། །དེ་ནས་རྒྱལ་པོ་རྡུལ་ཕྲན་དང༌། །རྒྱལ་
རིགས་དྲུག་པོ་དེ་རྣམས་ཀུན། །དེ་ལ་དགའ་བས་ཆེད་དུ་བརྗོད། །ལེགས་སོ་སྟོན་
པ་བླ་ན་མེད། ། ཁྱོད་ནི་ཤིན་ཏུ་མཁས་པ་ལགས། །ཇི་ལྟར་ས་བདག་རྗེས་སྟོན་
391



པར། །དེ་བཞིན་མཉམ་པར་གཟིགས་སུ་གསོལ། །དེ་ནས་བྲམ་ཟེ་གནག་ལྷས་སྐྱེས་
ཀྱིས། དེ་ལྟར་རྒྱལ་རིགས་ཆེན་པོ་བདུན་དང༌། གཞན་བྲམ་ཟེ་དང་། ཁྱིམ་
བདག་དང་། ། བཙུན་མོ་དང་། བྲམ་ཟེའི་ཁྱེའུ་ལྔ་བརྒྱ་དང་། ? སྒྱུ་རྩལ་གྱི་་
གནས་ལ་སློབ་པ་ཐམས་ཅད་ལ་རྗེས་སུ་བསྟན་ཅིང་ཐམས་ཅད་ཀྱི་ཡིད་བཞིན་དུ་
བསྟན་པར་གྱུར་ཏོ། ། ཕན་སེམས་ལྡན་ཞིང་ལྷག་པའི་བསམ་པ་ཅན། །འགྲོ་བའི་
བླ་མ་བཞིན་དུ་རྗེས་སྟོན་པ། །དེ་ཡི་ཤེས་རབ་ལྷག་པར་གསལ་བའི་མཐུས། །ས་
ཆེན་རྒྱ་མཚོའི་གོས་གྱོན་མཛེས་པ་འདི། །མཚོན་གྱི་འཁྲུག་པ་མེད་ཅིང་བདེར་
གནས་པ། །ལྷ་ཡི་གནས་ལ་འགྲན་པ་བཞིན་གྱུར་ཏེ། །དགའ་བའི་ཡུལ་གྱིས་རྒྱུས་
པའི་སྐྱེ་བོ་རྣམས། །བྲམ་ཟེ་དེ་ལ་ཆེད་དུ་བསྟོད་པར་བྱེད། ། ས་བདག་ཆེན་པོ་རྡུལ་
ཕྲན་ཡང་། །འདི་ནི་བདག་ཅག་བླ་མ་ཞེས། །བྲམ་ཟེ་དེ་ལ་མཆོད་གྱུར་ན། ། ཕལ་
བས་སྨོས་ཀྱང་ཅི་ཞིག་དགོས། །རྒྱལ་རིགས་དྲུག་པོ་དེ་རྣམས་ཀུན། ། བདག་ཅག་
བསོད་ནམས་དཔལ་འདི་ནི། །བྲམ་ཟེ་འདི་ཡི་མཐུ་ཡིན་ཞེས། ། དེ་ལ་ལྷ་བཞིན་
བཀུར་བར་གྱུར། །བྲམ་ཟེ་རྣམས་དང་སྐྱེ་བོ་ཕལ། །འདིས་ནི་ཚངས་པའི་ས་ཐོབ་
ཅེས། །འཇིག་རྟེན་ཀུན་ཏུ་སྒྲོགས་བྱེད་ཅིང༌། ། གདོང་བཞི་པ་ལྟར་བཀུར་བར་
གྱུར། །དེ་ཡི་ཞལ་གྱི་ཟླ་བ་ལས། །འཕྲོས་པའི་ལེགས་བཤད་འོད་ཟེར་གྱིས། ། ཕོག་
པས་སྙིང་གི་ཀུ་མུ་ད། །རང་དབང་མེད་པར་ཁ་ཕྱེ་ཞིང་། ། བསྟོད་པའི་ཚིག་གི་ཟེ་
འབྲུ་དག ་ །ལངས་ཤིང་ཀུན་ནས་གཡོ་བ་འདྲ། ། དེ་ལྟར་སྐྱེ་བོ་ཀུན་གྱིས་བསྔགས་
གྱུར་ཅིང་། ། བཀུར་བ་མཐོང་ནས་བྲམ་ཟེ་ཆེན་པོ་དེ། །འགྲོ་འདི་བདག་ལ་རེ་བ་
ཆེར་གྱུར་ཞེས། །བསྐུལ་བ་བཞིན་དུ་ལྷག་པར་ངོ་ཚར་གྱུར། ། ཨེ་མའོ། སྐྱེ་བོ་
འདི་རྣམས་ཡོན་ཏན་གྱི་གནས་ཅུང་ཟད་ཙམ་ལ་ཆེན་པོར་མཐོང་བ་ནི་མ་ལེགས་ཏེ།
བདག་གིས་ནི་ཚངས་པ་མ་ཐོབ་ཀྱང་འདི་རྣམས་ཀྱིས་ནི་ཚངས་པའོ་སྙམ་དུ་ཤེས་ན།
རིག་བྱེད་ཀྱི་གཞུང་ལུགས་ལས་དབྱར་ཟླ་བ་བཞི་དབེན་པར་སྙིང་རྗེའི་བསམ་
གཏན་ལ་གནས་ན་དེའི་དྲུང་དུ་ཚངས་པ་འོང་བར་འགྱུར་རོ་ཞེས་ཐོས་གྱིས། །ཅི་
ནས་ཀྱང་བདག་གིས་འདི་བསྒྲུབ་པར་བྱའོ་སྙམ་དུ་བསམས་ཏེ། རྒྱལ་པོ་དང༌། །
392



བྲམ་ཟེ་དང་། ཁྱིམ་བདག་དེ་དག་ལ་བདག་ནི་དབྱར་ཟླ་བ་བཞི་དབེན་པར་
གནས་པར་འདོད་དོ་ཞེས་ལེགས་པར་གོ་བར་བྱས་ཏེ། གྲོང་ཁྱེར་ཆེན་པོ་དེའི་
ཤར་ཕྱོགས་སུ་ཁང་བཟངས་ཤིག་བརྩིགས་ནས། སྐྱེ་བོ་རྣམས་ཀྱི་རྒྱུན་ལུགས་མེད་
པར་ཤིན་ཏུ་དབེན་པར་བྱས་ཏེ་དབྱར་ཟླ་བ་བཞིར་ཚད་མེད་པ་བཞི་ལ་མཉམ་པར་
བཞག་གོ། དེ་ཟླ་བ་བཞི་འདས་ནས། འདི་སྙམ་དུ་སེམས་ཏེ། བདག་གིས་
ནི་རིག་བྱེད་ལས་བཤད་པ་བཞིན་དུ་དབྱར་ཟླ་བ་བཞིར་སྙིང་རྗེ་ཆེན་པོ་ལ་མཉམ་
པར་བཞག་ཀྱང་ཚངས་པ་མི་མཇེད་ཀྱི་བདག་པོ་མདུན་དུ་མ་འོངས་སོ་སྙམ་མོ། །
དེ་མ་ཐག་ཏུ་སེམས་ཀྱི་རྟོག་པ་དེ་མི་མཇེད་ཀྱི་བདག་པོ་ཚངས་པས་རིག་ནས་སྐད་
ཅིག་དེ་ཉིད་ལ་སྐྱེས་བུ་ལག་པ་བརྐྱང་བའམ་བསྐུམ་པ་ཙམ་གྱིས་ཚངས་པ་ཆེན་པོ་དེ་
བྲམ་ཟེ་གནག་ལྷས་སྐྱེས་ཀྱི་དྲུང་དུ་འོངས་ཏེ། ། བདག་གིས་ཁང་བཟངས་ཐམས་
ཅད་སྣང་བ་ཆེན་པོས་ཁྱབ་པ་མཐོང་སྟེ་བལྟས་པ་ན་མི་མཇེད་ཀྱི་བདག་པོ་ལྷའི་
གཟུགས་རྨད་དུ་བྱུང་བ་དྲི་མ་མེད་པའི་དཔལ་གྱིས་མཛེས་པ་དེ་མཐོང་ནས་ཚིགས་
སུ་བཅད་དེ་སྨྲས་པ། འདི་འདྲ་བ་ཡི་ཁ་དོག་ནི། ། བདག་གིས་སྔོན་ཆད་མ་་
མཐོང་ན། །གཟུགས་བཟང་ཁ་དོག་ལྡན་པ་ཡི། ། གྲོགས་པོ་ཁྱོད་ནི་སུ་ཞིག་ཡིན། །
ཚངས་པས་སྨྲས་པ། གང་ལ་ལྟར་བཅས་ཚངས་རིས་དང༌། ། དེ་བཞིན་དུ་ནི་
གཞན་དག་གིས། །གཞོན་ནུ་རབ་ཤེས་དེ་ལྟ་བུར། །གནག་ལྷས་སྐྱེས་ཀྱིས་ང་ཤེས་
བྱོས། ། དེ་སྐད་ཐོས་ནས་ཡིད་ལ་དགའ་བ་སྐྱེས་ཏེ་བྲམ་ཟེ་གནག་ལྷས་སྐྱེས་ཀྱིས་
གུས་ པ་ དང་ བཅས་ པས་ མི་མཇེད་ ཀྱི་ བདག་ པོའི་ དྲུང་ དུ་བཏུད་དེ་གསོལ་ བ།
ཚངས་པ་ཁྱོད་ལ་འདུད་གྱུར་ཅིང་། ། བཀུར་སྟི་ཡང་ནི་བགྱིད་ལགས་ཀྱིས། །
བདག་གི་ཚིག་རྣམས་གསན་མཛོད་ལ། །མྱུར་དུ་གནང་བར་མཛད་དུ་གསོལ། །
ཚངས་པས་སྨྲས་པ། བྲམ་ཟེ་ཆེན་པོ་ཁྱོད་ཉིད་ཀྱིས། ། སྨྲས་པའི་ཚིག་དེ་གཟུང་
བར་བྱ། །ཚེ་འདིའི་དོན་དེ་གང་ཡིན་དང་། ། ཕྱི་མའི་དོན་ནི་གང་ཡིན་པ། །ཡིད་
ལ་བསམས་པ་དེ་དག་ནི། །བྲམ་ཟེ་ང་ལ་དྲིས་ཤིག་དང༌། །དྲིས་པ་དེ་དང་དེ་དག་
ནི། ། ང་ཡིས་ཁྱོད་ལ་གཏན་ལ་དབབ། །དེ་ནས་བྲམ་ཟེ་ཆེན་པོ་གནག་ལྷས་སྐྱེས་
393



འདི་སྙམ་དུ་བསམས་ཏེ། རེ་ཞིག་བདག་གིས་མཐོང་བའི་ཆོས་ཀྱི་དོན་གྱིས་ཐོབ་
པར་བྱ་བ་གང་ཡིན་པ་དེ་ནི་བདག་གིས་ཐོབ་ཀྱིས་མ་ལ་བདག་གིས་ཚེ་ཕྱི་མའི་དོན་
ལ་བརྩམས་ཏེ་དྲི་བར་བྱའོ་སྙམ་ནས། དེའི་ཚེ་ཚིགས་སུ་བཅད་དེ་སྨྲས་པ། བློ་
ལ་བསམས་པའི་ཡིད་གཉིས་ཐེ་ཚོམ་དག། ཚངས་པ་ཀུན་དགེ་གཞོན་ནུ་ལ་འདྲི་
བ། །གང་དུ་གནས་ཤིང་གང་དུ་བསླབ་བྱས་ན། །ཚངས་པའི་འཇིག་རྟེན་མི་འཆི་
ཐོབ་པར་འགྱུར། ། ཚངས་པས་སྨྲས་པ། བྲམ་ཟེ་མི་ནང་ང་འོ་སྙམ་སྤངས་་་་
ཤིང་། །གཅིག་པུར་གྱུར་པ་སྙིང་རྗེར་མོས་པ་དང༌། ། དྲི་བ་མེད་ཅིང་འཁྲིག་ལས་
ཆགས་བྲལ་བ། ། འདི་ལ་གནས་ཤིང་འདི་ཉིད་ལ་བསླབས་ན། ། མི་ཡིས་ཚངས་
པའི་འཇིག་རྟེན་དྲི་མེད་འཐོབ།། ཁྲོ་དང་རྫུན་དང་འཁོན་དང་རྣམ་འཚེ་དང༌། །
འཛུངས་དང་མངོན་པའི་ང་རྒྱལ་མི་བཟོད་དང༌། །ཆགས་དང་ཞེ་སྡང་དེ་བཞིན་
གཏི་མུག་དང༌། ། ཕྲག་དོག་སེར་སྣ་དག་དང་འཚིག་པ་སྟེ། །དེ་དག་བྲམ་ཟེ་མི་ནང་
དྲི་ང་ཡིན། །འཇིག་རྟེན་ཀུན་ལ་དོགས་ཀྱིས་འབབ་ཆུ་ལྟར། ། དེ་ཡིས་བསྒྲིབས་ན་
ངན་སོང་སྒྲིབ་པ་ཅན། །ཚངས་པ་ཐོབ་གྱུར་ལམ་ནི་མི་ཤེས་སོ། །དེ་སྐད་ཅེས་སྨྲས་
པ་ཐོས་ནས་འདི་སྙམ་དུ་གྱུར་ཏེ། །ཚངས་པས་བཤད་པའི་དོན་དེ་བདག་གིས་
འཚལ་བ་ལྟར་ན་ཁྱིམ་ནས་ཁྱིམ་མེད་པར་རབ་ཏུ་གྱུར་བར་བྱའོ་སྙམ་མོ། །དེ་ནས་
ཚངས་པ་ཆེན་པོས་བྲམ་ཟེའི་སེམས་ཀྱི་རྟོག་པ་དེ་ཤེས་ནས་སྨྲས་པ། ལེགས་སོ་
མཁས་ཤིང་རིགས་པ་ཁྱོད། །ཚངས་པའི་གནས་པ་ཐོབ་བྱའི་ཕྱིར། །འདི་ལ་འབད་
པ་བརྟན་པ་གྱིས། །ཆོས་འདི་དག་པ་གཡུང་དྲུང་ཡིན། །ཞེས་བརྗོད་ནས་དེ་ཉིད་
དུ་མི་སྣང་བར་གྱུར་ཏོ། །དེ་ནས་བྲམ་ཟེ་གནག་ལྷས་སྐྱེས་རྒྱལ་པོ་ཆེན་པོ་རྡུལ་ཕྲན་
གྱི་དྲུང་དུ་སོང་སྟེ་གསོལ་བ། ས་བདག་རྒྱལ་ཆེན་རྡུལ་ཕྲན་ཁྱོད། །བདག་གི་ཚིག་
ནི་གསན་པར་མཛོད། ། གནག་ལྷས་སྐྱེས་བདག་མི་སྤྲོ་ཡིས། ། རྒྱལ་སྲིད་བདེ་བར་
བསྐྱང་དུ་གསོལ། །རྒྱལ་པོས་སྨྲས་པ། ཁྱོད་ཀྱི་འདོད་པ་མི་ཆོག་པ། །ཡོད་ན་དེ་
ཡང་ཁྱོད་ལ་བསྐང་། ། ཁྱོད་ལ་འཚེ་བ་དེ་བསད་ཀྱིས། ། གནག་ལྷས་སྐྱེས་ཀྱིས་་
བདག་མ་སྤང་། ། སླར་གསོལ་བ། རྒྱལ་པོ་བདག་འདོད་མི་ཆོག་མིན། །བདག་
394



ལ་འཚེ་བའང་མ་མཆིས་ཏེ། །མི་མ་ཡིན་པའི་ཚིག་ཐོས་ནས། །ཁྱིམ་དུ་གནས་པར་
བདག་མི་སྤྲོ། །རྒྱལ་པོས་སྨྲས་པ། །གང་ལས་ཐོས་ནས་བྲམ་ཟེ་ཁྱོད། །འདིར་ནི་
བདག་དང་འདབ་སྤོང་བ། །མི་མ་ཡིན་པ་དེ་ཅི་འདྲ། ། དྲིས་པ་འདི་ནི་བདག་ལ་
སྨོས། ། བྲམ་ཟེས་གསོལ་བ། | སྙིང་རྗེ་ཆེན་པོའི་གནས་པ་ཡིས། ། དབེན་པར་
བསམ་གཏན་བྱེད་པ་ན། །དེ་ཚེ་ཚངས་པ་མདུན་དུ་འོངས། ། ཐ་དད་ཕྱོགས་ནི་
སྣང་བར་བྱས། །བདག་གིས་དེ་ཡི་ཚིག་ཐོས་ནས། །ཁྱིམ་གྱི་འདོད་པ་མི་སྤྲོའོ། །
རྒྱལ་པོས་སྨྲས་པ། བྲམ་ཟེ་གང་དུ་འགྲོ་བ་དེར། །ཁོ་བོ་ཡང་ནི་འགྲོ་བྱ་ཞིང་། །
ཁྱོད་ཀྱི་ཉན་ཐོས་འགྱུར་བར་བགྱི། ། གནག་ལྷས་སྐྱེས་ཁྱོད་སྟོན་པ་མཛོད། །གང་
ལ་སོ་སོའི་སྐྱེ་བོ་རྣམས། །ཆགས་པའི་འདོད་པ་དེ་དག་སྤོངས། །འདོད་པ་རྣམས་
ལ་མི་ལྟ་ཞིང༌། ། བདེན་པའི་ཆོས་ལ་གནས་པར་མཛོད། ། ཚངས་པར་སྐྱེ་བར་
བགྱིད་སླད་དུ། །ནོར་བུ་དག་པ་བཻ་ཌཱུརྱ། །ཇི་ལྟར་མ་བཅོས་དྲི་མེད་ལྟའི། །ཚངས་
པར་སྤྱོད་པ་སྤྱད་པར་བགྱི། །མཁན་པོ་དེའི་དུས་ལ་བབ་པ་མཁྱེན་པར་མཛོད་ཅིག་
དེ་ནས་བྲམ་ཟེ་གནག་ལྷས་སྐྱེས་ཀྱིས་རྒྱལ་རིགས་དྲུག་ལ་སྨྲས་པ། བདག་ནི་རབ་
ཏུ་འབྱུང་བར་འདོད་ན། ཤེས་ལྡན་དག་ཅི་བྱེད། དེ་རྣམས་ཀྱིས་གསོལ་བ།
མཁན་པོ་ལོ་བདུན་གཞེས་ཤིག་དང་། བདག་ཅག་གི་བུ་རྣམས་རྒྱལ་སྲིད་ལ་་
བསྐོས་ནས་མཁན་པོའི་རྗེས་སུ་རབ་ཏུ་འབྱུང་ངོ་། བྲམ་ཟེས་སྨྲས་པ། | འདོད་
པ་རྣམས་ནི་ཆགས་པའི་གནས་སུ་གྱུར། །ལོངས་སྤྱོད་རྣམས་ཀྱིས་མྱོས་ཤིང་ཆོག་མི་
ཤེས། །འཆི་བའི་དུས་ཀྱང་ཤེས་པ་མ་ཡིན་ན། ། སུ་ཞིག་ལོ་བདུན་ཚད་ཀྱང་སྦྱིན་
པར་བྱེད། །ལོ་བདུན་འདས་ཀྱང་ཅི་བྱེད་གཏོལ་མེད་པས། ། རེ་ཞིག་བདག་ཉིད་
རབ་ཏུ་འབྱུང་བར་བྱ། །དེ་དག་གིས་གསོལ་བ། མཁན་པོ་ཡང་གསུང་བ་མད་ན།
རེ་ཞིག་གཞེས་ ཤིག་དང་བདག་ཅག་ཀྱང་རབ་ཏུ་འབྱུང་ངོ༌། །དེ་ནས་བྲམ་ཟེས་
གཞན་བྲམ་ཟེ་རྣམས་དང་། ཁྱིམ་བདག་དང༌། བདག་ཉིད་ཀྱི་ཡོན་ཏན་གྱི་
རྗེས་ སུ་ འབྲང་ པ་ རྣམས་ལ་ སྨྲས་པ། ཤེས་ལྡན་དག་བག་ཡོད་པར་བྱོས་ལ།
སྡིག་པའི་ཆོས་རྣམས་སྤང་ཞིང་དགེ་བའི་གནས་ལ་བརྟེན་པར་གྱིས་ཤིག ། བདག་
395



ནི་རབ་ཏུ་བྱུང་ངོ༌། །དེ་རྣམས་ཀྱིས་གསོལ་བ། བདག་ཅག་རྣམས་ཀྱིས་གང་ཤེས།
པའི། ། ཡོན་ཏན་ཅུང་ཟད་ལྡན་པ་ཡང་། །ཁྱེད་ཀྱིས་རྗེས་སུ་བསྟན་པ་ལགས། །
གང་ནི་མཁན་པོ་ཁྱོད་ཉིད་ཀྱིས། །རྨད་དུ་བྱུང་བ་གཟིགས་པ་བཞིན། ། བདག་
ཅག་རྣམས་ཀྱང་སྤྱད་པར་བགྱི། །བྲམ་ཟེས་སྨྲས་པ། སྐྱེ་བོ་ཕལ་མོ་ཆེ་དག་འཇིག་
རྟེན་གྱི་བདེ་བ་ལ་ཞེན་པས། ། ཁྱིམ་གྱི་གནས་ སྤང་བར་མ་ནུས་སུ་དོགས་མོད། །
དེ་བས་ན་ཅི་དགར་ཟད་དོ། །དེ་ནས་བྲམ་ཟེ་ཆེན་པོ་གནག་ལྷས་སྐྱེས་འཇིག་རྟེན་
གྱི་བདེ་བ་ ཐམས་ ཅད་སྤངས་ཏེ། ཁྱིམ་ནས་ཁྱིམ་མེད་པར་རབ་ཏུ་བྱུང་ཞིང་
དཀའ་ཐུབ་ཀྱི་ནགས་སུ་སོང་སྟེ། དེའི་མིང་ཡང་སྟོན་པ་ཆེན་པོ་གནག་ལྷས་སྐྱེས་
ཞེས་གྲགས་སོ། །བྲམ་ཟེ་དེ་ཡིས་རབ་ཏུ་བྱུང་བའི་ཚེ། །ས་བདག་རྒྱལ་ཕྲན་བཅས་
པ་དེ་དག་དང་། །བྲམ་ཟེ་བདུན་དང་ཁྱིམ་བདག་ཆེན་པོ་བདུན། །དེ་ཡི་བཟང་མོ་
བཞི་བཅུ་ཐམ་པ་དང༌། །བྲམ་ཟེའི་ཁྱེའུ་ལྔ་བརྒྱ་རྣམས་དང་ནི། ། དད་ལྡན་སྐྱེ་བོ་
བརྒྱ་ཕྲག་དུ་མི་རྣམས། །ཁྱིམ་གྱི་བདེ་བ་སྤངས་ནས་རབ་ཏུ་བྱུང་། །དེ་ལྟར་སྟོན་པ་
ཆེན་པོ་གནག་ལྷས་སྐྱེས་རབ་ ཏུ་བྱུང་སྟེ་བསམ་གཏན་དང་རྗེས་སུ་མཐུན་པའི་
གནས་སུ་ཚད་མེད་པའི་ཏིང་ངེ་འཛིན་ལ་མཉམ་པར་བཞག་པས་ཡོན་ཏན་དཔག་
ཏུ་མེད་པ་ཐོབ་ཅིང༌། འཁོར་དེ་དག་ལའང་ཇི་ལྟར་འོས་པའི་གདམས་པ་རྗེས་སུ་
བསྟན་པས་ཐམས་ཅད་ཀྱང་ཚངས་པ་ལ་བཀོད་ནས་འགྲོ་བ་དཔག་ཏུ་མེད་པའི་
དོན་བྱས་སོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་སློབ་པར་འདོད་པས་
ཤེས་རབ་དང་སྙིང་རྗེ་ཆེན་པོའི་མཐུ་ཐོགས་པ་མེད་པ་བསྐྱེད་ན་གཞན་གྱི་དོན་དུ་
འགྱུར་རོ་ཞེས་ཤེས་རབ་ཀྱི་ཡོན་ཏན་བསྔགས་པ་དང༌། སངས་རྒྱས་ཀྱི་ཡོན་ཏན་
བསྔགས་པ་ལའང་བརྗོད་པར་བྱའོ། །བྲམ་ཟེའི་སྐྱེས་པའི་རབས་ཏེ་ལྔ་བཅུ་དྲུག་
པའོ། །། ། ” ་ཤི 1:|: ཀ། 1 21 ལ། 21:
པའི =1
ག ང་བདུན་པ། ཞི་བའི་བློ་གྲོས་ཀྱི་སྐྱེས་པའི་རབས། །
# – ༈ སྐྱེས་བུ་དམ་པ་རྣམས་ནི་རང་གི་བློ་གྲོས་ལྷག་པར་གསལ་བས་གཞན་གྱི་
396



དོན་སྒྲུབ་པར་བྱེད་ཅིང་། སངས་རྒྱས་བཅོམ་ལྡན་འདས་རྣམས་ཀྱིས་བསྔགས་
པའི་ཤེས་རབ་ཀྱི་མཐུ་ཐོབ་པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་
བ་འདས་པའི་དུས་དཔག་ཏུ་མེད་པའི་སྔོན་རོལ་ཏུ་སའི་ཕྱོགས་འདི་ཉིད་དུ་འཛམ་
བུའི་གླིང་ཆེན་པོ་བྱུང་སྟེ། ཆུ་ཞེང་དུ་དཔག་ཚད་དྲུག་ཁྲི་བར་ཀུན་ཏུ་མཉམ་ཞིང་
གྲུ་བཞི་པ་ཤིན་ཏུ་མཛེས་ཤིང་ལག་མཐིལ་ལྟར་མཉམ་པ། ཤིང་ལྗོན་པ་རྣམ་པ་དུ་
མས་མཛེས་པར་བྱས་པ། གྲོང་ཁྱེར་གྱི་ཚོགས་དུ་མས་ཀུན་ཏུ་ཕྱེ་བ། ལོངས་
སྤྱོད་ཀྱི་རྒྱན་རྣམ་པ་དུ་མ་དང་ལྡན་པ། མེ་ཏོག་གི་རིགས་དཔག་ཏུ་མེད་པ་སྐྱེས།
པ། ལྷ་རྣམས་ཀྱི་གནས་ལ་འགྲན་དུ་རུང་བ་བྱུང་ངོ་། །དེའི་ཚེ་ཡང་དག་པར་
རྫོགས་པའི་སངས་རྒྱས་བཅོམ་ལྡན་འདས་འཁྲིད་པར་མཛད་པ་ཅེས་བྱ་བ་བྱུང་སྟེ།
དེའི་དུས་ན་ས་ཆེན་པོ་སྐྱོང་བར་བྱེད་པའི་རྒྱལ་པོ་རྒྱལ་བའི་སྡེ་ཞེས་བྱ་བ་བུ་སྟོང་
དང་ལྡན་པ་བྱུང་ངོ༌། །འཛམ་གླིང་དཔལ་ལྡན་དཔལ་གྱི་འབྱོར་བ་དེར། ། མི་
དབང་ཆོས་ལྡན་ཆོས་ཀྱི་རྒྱལ་པོ་བྱུང་། །ཚུལ་བཞིན་སྤྱོད་པས་སྤྱོད་པ་རྨད་བྱུང་
གྱུར། །རང་བཞིན་དུལ་བས་དུལ་བའི་ལམ་ལ་བརྟན། །དྲི་མ་མེད་པ་དང་བའི་རྒྱུ་
མཚོ་བཞིན། ། ཡོན་ཏན་རྒྱུ་སྐར་དཔལ་གྱིས་ལམ་མེར་མཛེས། ། སྐྱེ་བོ་ཀུན་དོན་
བྱེད་དེ་བཏུང་ཆུ་བཞིན། ། ཕན་བྱེད་ཡོན་ཏན་ཀུན་གྱི་འབྱུང་གནས་གྱུར། །དེའི་
ཚེ་རྒྱལ་པོ་དེའི་བུ་ཐུ་བོ་གཞོན་ནུ་ཞི་བའི་བློ་གྲོས་ཞེས་བྱ་བ་སངས་རྒྱས་དཔག་ཏུ་
མེད་པ་ལ་བསྙེན་བཀུར་བྱས་པ། – དགེ་བའི་རྩ་བ་མཐུ་ཆེ་བ་ཡོངས་སུ་བསྒྲགས་པ།
སྐྱེ་བོ་ཐམས་ཅད་ཀྱི་བལྟ་བའི་འོས་སུ་གྱུར་པ་ཞིག་བྱུང་སྟེ། དེ་ནི་དག་ཅིང་དཔལ་
དང་ལྡན། །རིགས་དང་གཟུགས་ཀྱི་ཡོན་ཏན་རྣམས། །དེ་ལ་ཕན་ཚུན་འགྲན་པ་
བཞིན། །རང་གི་མཐུ་ཡིས་གསལ་བར་གྱུར། །ཁྱད་པར་དུའང་ཡོངས་སུ་སྦྱངས་
པའི་མཐུས། །ཤེས་རབ་སྟོབས་ཀྱིས་འཇིག་རྟེན་ཕན་པར་བརྩོན། ། གཅིག་ཏུ་བག་
ཡོད་ཆོས་ཀྱི་མཐུ་ལྡན་པས། ། ཤེས་བྱའི་ཡུལ་རྣམས་དེ་དང་ལྷན་ཅིག་བཞིན། །
འོད་ཟེར་ཅན་གྱིས་ས་སྟེང་བབ་པ་ན། །དངོས་པོ་ཀུན་ཏུ་གསལ་བར་བྱེད་པ་
འདྲ། ། དེ་ལྟ་བུའི་གཞོན་ནུ་དེ་ཆོས་རྣམས་ཀྱི་རང་བཞིན་དང་དངོས་པོ་རྣམས་
397



རྟོགས་པའི་དབང་གིས་རྣམ་པ་ཐམས་ཅད་གསལ་བར་བྱེད་པ་རྒྱལ་པོ་དེའི་མངོན་
དུ་གྱུར་ཏེ། དེ་ནས་རྒྱལ་པོ་རྒྱལ་བའི་སྡེས། །གཞོན་ནུའི་བློ་ནི་རྟོག་བྱའི་ཕྱིར། །
བློ་གྲོས་ཤིན་ཏུ་ཟབ་དེ་ལ། །རེ་ཞིག་ཚིག་ནི་འདི་སྐད་སྨྲས། །གཞོན་ནུ་ཁྱོད་ཀྱི་བྱ་
བ་ཅི་ཞིག་ཡོད་པ་དེ་ནི་རེ་ཞིག་བསྟེན་པར་བྱ་བའི་རིགས་སོ། །གཞོན་ནུས་སྨྲས་པ།
ཡབ་གལ་ཏེ་བདག་ལ་ཐུགས་དཔག་པར་མཛད་ན་དགེ་སྦྱོང་དང་བྲམ་ཟེ་མང་དུ་
ཐོས་པོ་རྣམས་བསྡུར་གསོལ། གང་གི་ཆོས་ཀྱི་ཐེ་ཚོམ་རྣམས་ཡོངས་སུ་བགྲོས་
ནས་ཐེ་ཚོམ་དེ་དག་བདག་གིས་གཅོད་པར་རྡོ་ཐོགས་ལགས་སོ། །དེ་ནས་རྒྱལ་པོས་
གཞོན་ནུ་ཞི་བའི་བློ་གྲོས་ཀྱི་ཚིག་དེ་ཐོས་ནས། གང་འཇིག་རྟེན་གྱི་ཁམས་འདི་ན་
དགེ་སློང་དང་བྲམ་ཟེ་མཁས་པ། བློ་གྲོས་དང་ལྡན་ཞིང་སྤྱོད་པ་མ་ཉམས་པ་དེ་
དག་རྒྱལ་པོའི་སྐྱེད་མོས་ཚལ་དུ་བསྡུས་ཏེ། དེ་རྣམས་ལ་ཇི་ལྟར་འོས་པའི་བཀུར་
སྟི་བྱས་ནས། གཞོན་ནུ་ཞི་བའི་བློ་གྲོས་སྐྱེད་མོས་ཚལ་དེར་སོང་སྟེ། དགེ་སློང་
དང་བྲམ་ཟེ་མཁས་པ་རྣམས་དང་ལྷན་ཅིག་ཏུ་དམ་པའི་ཆོས་བགྲོ་བར་བྱེད་པར་
འདོད་ནས། ། ། སྙན་པའི་ངག་གིས་ཚིགས་སུ་བཅད་དེ་སྨྲས་པ། འཇིག་རྟེན་ན་
ནི་འགྲོ་བ་ལ། ། གནོད་ཆེན་བྱེད་པ་གང་ཞིག་ལགས། །དེ་ཉིད་གསལ་བར་སྟོན་
མཛད་གང་། །བློ་གྲོས་ལྡན་རྣམས་གསུང་བར་གསོལ། །དེ་སྐད་ཅེས་སྨྲས་པ་དང༌།
དགེ་སྦྱོང་དང་བྲམ་ཟེ་དེ་རྣམས་སོ་སོའི་བློ་གྲོས་ཀྱི་མཐུ་ཅི་ལྟར་ཡོད་པ་གསལ་བར་
སྟོན་པར་བྱེད་དེ། དེ་ལ་ལ་ལ་དག་འདི་སྐད་དུ། འཇིག་རྟེན་དུ་ལོངས་སྤྱོད་
ཀྱིས་དབུལ་བར་གྱུར་པ་ནི་གནོད་པར་བྱེད་པ་སྟེ། ། ཕོངས་པ་འདི་ནི་འཇིག་རྟེན་
གནོད་པ་སྟེ། །དབུལ་བས་ཉེན་པའི་འགྲོ་བ་དེ་དག་ནི། །ལོངས་སྤྱོད་ལྡན་ལ་རེ་
ཞིང་བརྟེན་པར་བྱེད། །ཁྱི་བཞིན་འཇིག་རྟེན་སྨད་པའི་གནས་སུ་འགྱུར། ། ཞེས་
ཟེར་རོ། །ཡང་གཞན་དག་ན་རེ། །ཎ འཇིག་རྟེན་ན་བརྙས་པའི་ཡུལ་དུ་གྱུར་པ་ནི་
གནོད་དེ། དམན་པ་ཞུམ་ཞིང་ངོ་འཛུམ་ནག་གྱུར་ཅིང་། །གཞན་དག་དབང་
དང་ལྡན་ལ་བརྟེན་པར་བྱེད། ། དེ་ཡི་སྨད་པའང་དང་དུ་ལེན་གྱུར་ཅིང༌། ། མི་
བཟོད་བཞིན་དུ་མྱ་ངན་བྱེད་པར་འགྱུར། །ཞེས་སོ། །ཡང་ཁ་ཅིག་ན་རེ། གང་
398



དག་བླུན་པར་གྱུར་པ་འདི་ནི་མི་རྣམས་ལ་གནོད་པར་བྱེད་པའི་མཆོག་ཏུ་གྱུར་པ་
ལགས་ཏེ། *བློ་དང་མི་ལྡན་འཇིག་རྟེན་ན། ། མུན་པ་བཞིན་དུ་གནས་པར་་་་་
འགྱུར། ། བློ་ལྡན་བདེ་བར་འཚོ་བྱེད་ཅིང་། ། གཞན་གྱི་བརྙས་པའང་རིང་དུ་་་
སྤོང་། །མཁས་པའི་བདག་ཉིད་གཉིས་ཀ་ལ། ། ཕན་པར་བྱེད་པ་ཉིད་འགྱུར་རོ། །
ཞེས་སོ། །ཡང་ཁ་ཅིག་ན་རེ། 7 འཇིག་རྟེན་ན་མཛའ་བཤེས་དང་བྲལ་བ་ནི་གནོད་
པར་འགྱུར་ཏེ། གང་དག་མཛའ་བཤེས་ལྡན་པའི་མི། ། དཔའ་བོ་བཞིན་དུ་་་
སྟོབས་ལྡན་འགྱུར། །བྱ་དང་བྱ་མིན་སྤྱོད་པ་རྣམས། །གསལ་བར་འཇིག་རྟེན་སློབ་
དཔོན་བཞིན། །ཞེས་སྟོན་པར་བྱེད་དོ། །དེ་བཞིན་དུ་བཟོའི་ལས་ལ་མངོན་པར་
ཞེན་པ་ཁ་ཅིག་འདི་སྐད་དུ། བཟོ་ཡི་ཡོན་ཏན་གནས་ལ་རྨོངས་གྱུར་པ། ། དེ་ནི་
འཇིག་ རྟེན་མཁས་པའི་གྲགས་མི་འཐོབ། ། བློ་ལྡན་འཇིག་རྟེན་བཟོ་ཡི་གནས་
སྦྱངས་པས། །གཞན་གྱིས་རྒྱལ་པོ་བཞིན་དུ་བཀུར་བར་འགྱུར། ། ཞེས་སོ། །རྒྱལ་
པོ་ལ་བརྟེན་པ་དག་ནི་འདི་སྐད་དུ། རྒྱལ་སྲིད་ཉམས་པས་འཇིག་རྟེན་གནོད་
གྱུར་ཏེ། ། སྲིད་ཀྱི་དཔལ་རྟེན་ཐམས་ཅད་བདེ་བར་གནས། ། དེ་བས་མི་ཡི་ཡོན་
ཏན་རྟེན་གྱུར་པ། །ས་བདག་ཆོས་བཞིན་བདེ་བར་གནས་པ་ཡིན། །ཞེས་ཟེར་རོ།
ཁྱིམ་གྱི་གནས་ལ་དགའ་བ་རྣམས་ནི་འདི་སྐད་དུ། བདག་ཉིད་གཡེམ་དང་ཆུང་
མ་མ་བསྲུངས་ན། །འདི་ནི་འཇིག་རྟེན་གནོད་པར་བྱེད་རྒྱུ་སྟེ། །ཁྱིམ་གྱི་ཉེས་པ་
ཕུང་ཁྲོལ་བསྐྱེད་འགྱུར་ཞིང༌། །ལུས་དང་སེམས་ལ་གདུང་བ་བྱེད་པ་ཡིན། །ཞེས་
སོ། །གཞན་དག་ན་རེ། ། ལོངས་སྤྱོད་ཀྱིས་ཆོག་མི་ཤེས་ཤིང་མ་བྱིན་པར་ལེན་པ་
ནི་འཇིག་རྟེན་ན་གནོད་པ་ཡིན་ཏེ། ཆོག་མི་ཤེས་ཤིང་འཇིག་རྟེན་རྐུན་མ་་་
རྣམས། ། སྐྱེ་བོ་རྣམས་ལ་གབ་ཅིང་ལམ་མིན་འགྲོ། །བསད་དང་བཅིང་དང་བརྡེག་
པའི་གཞིར་གྱུར་ཅིང༌། ། གཞན་གྱིས་སྨད་ཅིང་འདོར་བའི་གནས་སུ་འགྱུར། །དེ་
བཞིན་དུ་ལ་ལ་དག་ན་རེ། དྲིན་དུ་མི་གཟོ་བ་ནི་རང་གཞན་ལ་གནོད་དེ། བྱས་
པ་མི་གཟོ་ངག་གི་ལས་ལམ་ལྡན། །འདི་ནི་འཇིག་རྟེན་གནོད་བྱེད་མཆོག་ཡིན་
ཏེ། །ཁྲེལ་མེད་གཞན་གྱིས་སྨད་པའི་གནས་གྱུར་པ། །གྲོགས་བྱེད་དོམ་བསད་མི་
399



ཡིས་སྨད་པ་བཞིན། ། ཞེས་ཟེར་རོ། །དེ་ལྟར་དགེ་སློང་དང་བྲམ་ཟེ་དེ་རྣམས་ཀྱིས་
འཇིག་རྟེན་ལ་གནོད་པར་བྱེད་པའི་རྣམ་པ་ཐ་དད་པ་དུ་མ་དག་རབ་ཏུ་བསྟན་
ཏོ། །དེའི་ཚེ་གཞོན་ནུ་ཞི་བའི་བློ་གྲོས་ཀྱིས་དགེ་སྦྱོང་དང་བྲམ་ཟེ་མཁས་པ་དེ་དག་
ཐམས་ཅད་ལ་འདི་སྐད་ཅེས་སྨྲས་སོ། །བསྟན་པ་ངོ་མཚར་ཆེའོ། ། དེ་ལས་གནོད་
པ་གཞན་ཆེས་མི་བཟད་པ་མཐོང་ངམ། སྨྲས་པ་གཞན་ནི་ཁོང་དུ་མ་ཆུད་དོ། །
དེ་ནས་ཡང་གཞོན་ནུས་དགེ་སྦྱོང་དང་བྲམ་ཟེ་རྣམས་ལ་སྨྲས་པ། ཁྱེད་ཅག་གིས་
འགྲོ་བ་རྣམས་ཀྱི་སྡུག་བསྔལ་བའི་རྒྱུ་དང་གནོད་པ་སྣ་ཚོགས་བཤད་པ་ནི་འཇིག་
རྟེན་ན་ཡོད་དེ། | འོན་ཏེ་དེ་དག་ཀྱང་སྐྱེ་བོ་ཇི་སྙེད་པ་ལ་ཐམས་ཅད་དུ་གནོད་པ་
ནི་མ་མཐོང་གིས་འཇིག་རྟེན་ཀུན་ཏུ་གནོད་པར་གྱུར་པ་ནི་གསུམ་ཞིག་བདག་གིས་
མཐོང་སྟེ། ། དེ་བས་ན་དེའི་དོན་འདིར་རེ་ཞིག་གསན་པར་མཛོད་ཅིག །གང་
ཞིག་མི་ཡི་འཇིག་རྟེན་སྲིད་པ་འདིར། ། རྒྱས་དང་ན་དང་འཆི་བས་གནོད་བྱེད་
དེ། །རབ་ཏུ་རྒྱས་ཤིང་ལང་ཚོར་ལྡན་པའི་ལུས། ། མཐུ་མེད་རབ་ཏུ་ཉམས་ཤིང་
ཞུམ་འགྱུར་ལ། །དབང་པོ་རྒུད་ཅིང་སོ་ཡང་ཕྱུང་གྱུར་ཏེ། །དབྱུག་པ་ལ་བརྟེན་
ལུས་ནི་ཤིག་ཤིག་གྱུར། །བྱིས་པ་རྣམས་ཀྱི་བཞད་གད་གནས་གྱུར་པ། །རྒས་པ་
འདི་ནི་འཇིག་རྟེན་གནོད་བྱེད་ཡིན། ། རླུང་མཁྲིས་བད་ཀན་ནད་ཀྱི་ཚུབ་མ་་༌་་
ཡིས། །དྲན་པ་ཉམས་ཤིང་ཕྱི་རྒན་འགྱེལ་གྱུར་ཏེ། ། སྦ་བའི་གནས་ཀྱང་ལྷུག་པར་
སྟོན་བྱེད་ལ། ། གྲིབ་སོ་འདུས་ལྟར་ལུས་ནི་རྗེས་འབབ་ཅིང་། ། སེམས་ཀྱང་འཁྲུལ་
ཏེ་ཀྱི་ཧུད་འདོན་བྱེད་པ། །གཏམ་ངན་འདི་ནི་འཇིག་རྟེན་གནོད་པ་ཡིན། །
བཙན་ཞིང་ལོངས་སྤྱོད་ལྡན་པ་གཅེས་པའི་ལུས། ། གོས་ཀྱིས་དཀྲིས་ཤིང་བྱི་དོར་
བྱས་གྱུར་ཀྱང་། །ངན་སྐྱུགས་བཞིན་དུ་དུར་ཁྲོད་བོར་བྱས་ཏེ། །བདག་གི་ལོངས་
སྤྱོད་གཞན་གྱིས་ཅ་ཅོར་འགོད། ། ཁྭ་དང་དུར་བྱའི་གཤོག་རྒོད་རྩུབ་མོ་ཡིས། །
བརྔུབས་ཤིང་གཏོར་ཏེ་མི་གཙང་ཕུང་པོ་བཞིན། །དྲི་ང་རུལ་ཅིང་འབུ་ཡིས་ཤིག་
ཤིག་གྱུར། །ཁ་ཅིག་མིག་ཏུ་ས་བཏབ་དོང་དུ་སྦེད། །ལ་ལ་མེ་ཡིས་བསྲེག་ཅིང་ཚོར་
ཚིར་ཞུ། །ཁ་ཅིག་ཉི་རླུང་དྲག་པོས་རྡུལ་བཞིན་གཏོར། །མཐུན་གྲོགས་རྣམས་ཀྱིས་
400



ཡོངས་སུ་སྤངས་གྱུར་ནས། །ངན་འགྲོའི་གནས་སུ་བདག་ཉིད་དབང་མེད་འགྲོ། །
འདི་དག་འཇིག་རྟེན་རྣམས་ལ་གནོད་བྱེད་ཡིན། །འཇིགས་པ་འདི་ལས་ སྐྱབ་་་
མཛད་སྐྱོབ་པ་གང་། །བཞུགས་པ་དེ་ལ་དོན་འདི་ཞུ་བར་བྱ། །འདི་ལྟ་བུའི་དོན་
འདི་བསྟན་ནས་ཡང་སྨྲས་པ། ཤེས་ལྡན་དག་ཚུར་ཤོག ། བདག་ཅིག་རྣམས་
ཐམས་ཅད་ལྷན་ཅིག་ཏུ་འདི་ནས་ཐག་མི་རིང་བ་ན་ཡང་དག་པར་རྫོགས་པའི་
སངས་རྒྱས་འཇིག་རྟེན་ཐམས་ཅད་ལ་ཐུགས་མཉམ་པར་བརྩེ་བ་ཅན། ཆོས་ཀྱི་
རྗེ་འཇིག་རྟེན་འཁྲིད་པར་མཛད་པ་བཞུགས་ཀྱིས། = དེའི་དྲུང་དུ་དོང་སྟེ་བཅོམ་
ལྡན་འདས་ལ་དོན་འདི་དག་ཞུ་བར་བྱའོ། ། དེས་ནི་བདག་ཅག་རྣམས་ཀྱི་ཐེ་ཚོམ་
ཡོངས་སུ་གཅོད་པར་མཛད་ཅིང་ལུང་སྟོན་པར་འགྱུར་རོ་ཞེས་སྨྲས་ནས། ། ཐམས་
ཅད་ཀྱིས་ལེགས་ སོ་ཞེས་བྱ་བ་བྱིན་ནས། བདག་ཅག་གི་དོན་འདི་དེ་བཞིན་
གཤེགས་པ་ལ་ཞུའོ་ཞེས་དགེ་སྦྱོང་དང་བྲམ་ཟེ་དེ་རྣམས་དང་ལྷན་ཅིག་ཏུ་གཞོན་ནུ་
ཞི་བའི་བློ་གྲོས་སྲོག་ཆགས་བྱེ་བ་ཕྲག་དྲུག་དང་བཅས་པ་དེ་བཞིན་གཤེགས་པ་ཁྲིད་
མཛད་ག་ལ་བ་དེར་ སོང་སྟེ། ༧ བཅོམ་ལྡན་འདས་དེའི་ཞབས་ལ་སྤྱི་བོས་ ཕྱག་
འཚལ་ཏེ་མཆོད་པའི་ཁྱད་པར་དུ་མ་དག་གིས་མཆོད་ཅིང་ཕྱོགས་གཅིག་ཏུ་འདུག་
གོ ། དེ་ནས་གཞོན་ནུ་ཞི་བའི་བློ་གྲོས་ཀྱིས་ཐེ་ཚོམ་འདི་དག་སངས་རྒྱས་བཅོམ་
ལྡན་འདས་ལ་ཚིགས་སུ་བཅད་པའི་དབྱངས་ཀྱིས་ཡོངས་སུ་ཞུས་པ། ཤིན་ཏུ་དྲི་
མེད་ཐུགས་ཞི་ལྷར་བཅས་པའི། །འཇིག་རྟེན་ཁྲིད་མཛད་ཁྱོད་ལ་ཞུ་བ་ནི། །འགྲོ་
བར་བཅས་པའི་གནོད་པ་གང་ལགས་པ། །ཀུན་ཏུ་སྤྱན་མངའ་འདི་དག་བདག་ལ་
གསུངས། །འཆིང་བ་གང་གིས་འགྲོ་བའི་གནོད་པ་དག ། གང་ཞིག་ཐོས་ནས་
བདག་དང་སྐྱེ་བོ་རྣམས། །ཐར་པའི་ལམ་ལ་ལེགས་པར་འཇོག་མཛད་པ། ། ཕན་
མཛད་ བརྩེར་ལྡན་ བདག་ ལ་ གསུང་ དུ་ གསོལ། ། དེ་ སྐད་ ཅེས་ གསོལ་ བ་ དང༌།
ཡང་དག་པར་རྫོགས་པའི་སངས་རྒྱས་ཁྲིད་མཛད་ཀྱིས་གཞོན་ནུ་ཞི་བའི་བློ་གྲོས་ལ་
ལེགས་སོ་ཞེས་བྱ་བ་གནང་སྟེ། ཞུས་པའི་དོན་ཚིགས་སུ་བཅད་པའི་དབྱངས་
ཀྱིས་གསུངས་པ། གང་གིས་འཇིག་རྟེན་གནོད་པར་བྱེད་པ་ནི། །རྒ་དང་ན་དང་
401



འཆི་བ་མྱ་ངན་དང༌། །རྣམ་པ་སྣ་ཚོགས་སྡུག་བསྔལ་གནོད་གྱུར་པ། །འགྲོ་བས་ཉེ་
བར་ཉོན་མོངས་མི་ཤེས་སོ། ། སྔོན་གྱི་ལས་ཀྱིས་སྐྱེས་མ་ཐག་ཏུ་ཡང་། །བུད་མེད་
སྐྱེས་པ་དེ་བཞིན་མ་ནིང་ངམ། །བྲམ་ཟེ་རྒྱལ་རིགས་ དེ་ བཞིན་རྗེ་རིགས་་་་་་་
དམངས། །གཟུགས་བཟང་ངན་དང་དེ་བཞིན་ལོངས་སྤྱོད་མཐའ། །དབང་པོ་མ་
ཚང་རྒུད་པས་འཇིག་རྟེན་འདི། །སྐྱེ་རྒ་ན་འཆི་ཉམས་སུ་མྱོང་གྱུར་ཏེ། །སྲིད་པར་
འདི་དག་ཤིན་ཏུ་གནོད་བྱེད་ཡིན། །རྒྱལ་པོའི་བུ་གཞོན་ནུ། གཞན་ཡང་འཇིག་
རྟེན་ཐམས་ཅད་ལ་གནོད་པར་བྱེད་པ་དང་། ཕན་པར་བྱེད་པའི་ ཁྱད་པར་
གཞན་ཡང་བསྟན་པར་བྱ་ཡིས་ཉོན་ཅིག སྲོག་ཆགས་བསད་པའི་ཚེ་ནི་ཐུང་
འགྱུར་ལ། ། འཁོར་བའི་སྡུག་བསྔལ་མི་བཟོད་མྱོང་བར་འགྱུར། །ཡང་སོས་སྡུག་
བསྔལ་མྱོང་ནས་སླར་ཡང་ནི། ། མིར་སྐྱེས་ན་ཡང་དེ་ཚེ་ནད་ཅན་འགྱུར། ། སྲོག་
གཅོད་སྤངས་པས་ཚེ་རིང་ཐོབ་འགྱུར་ཞིང་། །མཐོ་རིས་གོ་འཕང་འཇིག་རྟེན་བདེ་
བ་འཐོབ། ། མི་གང་གཞན་གྱི་ནོར་ལ་མ་བྱིན་ལེན། ། དེ་ནི་ངན་སོང་སྡུག་བསྔལ་
མྱོང་བར་འགྱུར། ། དེ་ནི་མི་ཡི་སྲིད་པ་འདིར་འོངས་ཀྱང་། །འཕོངས་ཤིང་གཟི་
བརྗིད་ཆུང་ལ་མྱ་ངན་འགྱུར། །གང་ཞིག་ལོངས་སྤྱོད་ཆགས་པ་ཡོངས་སྤོང་བ། །
ལྷ་ཡི་ལོངས་སྤྱོད་བདེ་བ་ཕུན་ཚོགས་འཐོབ། །གང་ཞིག་གཞན་གྱི་བུད་མེད་དེར་
འགྲོ་ན། ། ལྕགས་ཀྱི་ཤལ་མ་ཚེར་མ་རྣོན་པོ་ཡིས། །འབིགས་པར་བྱེད་ཅིང་སྡུག་
བསྔལ་མེ་ཡིས་གདུངས། ། དེ་ལས་ ཐར་ཡང་ཆུང་མ་མི་སྲུན་འགྱུར། ། གང་ཞིག་
ཆགས་པའི་བདེ་བ་སྤོང་བྱེད་ན། ། ལྷ་མོའི་ཚོགས་ཀྱིས་ཀུན་ཏུ་བདེ་བྱེད་འགྱུར། །
མི་གང་ཚིག་རྣམས་ཤིན་ཏུ་མི་སྡོམ་པ། ། རྫུན་དང་ཚིག་རྩུབ་ངག་འཁྱལ་ཕྲ་མ་
རྣམས། ། སྨྲ་བ་དེ་དག་མི་བཟད་དམྱལ་བར་ལྟུང༌། །འབར་བའི་ཕུར་བ་རྣམས་
ཀྱིས་ལྕེ་བརྒྱངས་ཤིང་། ཐོང་གཤོལ་འབར་བ་ལྔ་བརྒྱས་རྨོད་པར་བྱེད། །ཁ་ཅིག་
སྤུ་གྲིས་བཅད་དེ་རང་ཉིད་ཟ། ། གཞན་དག་རོ་ཉེས་འཐུངས་ ཤིང་ཀུན་ཏུ་་་་་
འབར། ། མི་བཟད་སྐྱབས་མེད་དུ་ཞིང་སྡུག་བསྔལ་འགྱུར། །གང་དག་ངག་ལས་
རིང་དུ་སྤོང་བྱེད་པ། །སྐྱེ་བ་ཀུན་ཏུ་ངག་རྣམས་བཙུན་འགྱུར་ཞིང༌། །སྙན་ངག་
402



བསྟན་བཅོས་དབྱངས་རྣམས་ཕུན་སུམ་ཚོགས། ། ཤིན་ཏུ་ངག་པའི་ངག་དབང་
ཐོབ་པར་འགྱུར། ། མི་གང་ཡིད་ཀྱི་ཉེས་པ་སྐྱེད་བྱེད་པ། །བརྐམ་ཞིང་གཞན་གྱི་
བདེ་བ་ཁྱད་གསོད་པ། །ལྟ་ངན་ཞུགས་པ་དེ་དག་ངན་སོང་འགྲོ། ། དེ་ཡི་ལུས་ལ་
དམྱལ་བའི་གཤེད་པོ་རྣམས། ། ཤིང་ལ་བྱ་བ་བཞིན་དུ་གཤེག་ཅིང་གཅོད། །གསལ་
ཤིང་རྩེ་འབར་བརྒྱ་ཡིས་འབུགས་ཤིང་འབྱིན། །གཞན་དག་རོ་ཉེ་ཁོལ་མའི་ནང་དུ་
ལྟུང༌། །མར་ཀོ་ཏ་ཡིས་ལུས་ཀུན་འབིགས་ཤིང་ཟ། །ལས་ཀྱི་སྟག་གཟིག་སྤྲུལ་ཆེན་
འབར་བ་ཡིས། །གཅེས་ཤིང་མཚོན་ཆའི་ཚལ་རྣམས་ཀུན་ཏུ་རྒྱུག ། ཡན་ལག་
དུམ་བུར་གཤེག་ཅིང་རབ་མེད་ལྟུང༌། ། སྡུག་བསྔལ་དེ་འདྲའི་བར་མཚམས་མེད་
པར་འགྱུར། །གང་ཞིག་ཡིད་ཀྱི་ལས་རྣམས་རྣམ་སྤངས་ན། །ལྷ་མིའི་བདེ་བ་ཕུན་
སུམ་ཚོགས་པོ་མྱོང༌། །རྣམ་དག་ལྟ་བས་འཇིག་རྟེན་དགའ་བྱེད་ཅིང་། ། རྟག་ཏུ་
སངས་རྒྱས་རྣམས་ཀྱིས་བསྔགས་པར་འགྱུར། །བྱས་པའི་འབྲས་བུ་ཆུད་གསན་མི་
འགྱུར་ཞིང༌། །བྱེད་པ་པོ་དང་ལས་ཀྱང་གང་ཡང་མེད། །འབྲས་བུ་སྤྱོད་པ་གང་
ཡང་འཐོབ་ མེད་དེ། ། རྒྱུ་ལ་བརྟེན་ནས་ཆོས་རྣམས་རབ་ཏུ་འབྱུང༌། ། མོད་ལ་
འཛིན་པས་སྡུག་བསྔལ་རབ་ཏུ་འཇུག ། རྒྱལ་བ་གང་དག་འདས་སུ་ཡོངས་
འདས་པས། །ཐམས་ཅད་ཆུ་ཟླ་ལྟ་བུར་གཟིགས་པས་ན། ། ཆོས་རྣམས་ངོ་བོ་ཉིད་
དེ་དེ་འདྲས་ལྟོས། །ཇི་ལྟར་སྨིག་རྒྱུའི་ངོ་བོ་ཉིད་མྱོང་ལྟར། ། དངོས་དང་དངོས་
མེད་བྲལ་བས་ཅི་ཡང་མེད། །ཇི་ལྟར་རྨི་ལམ་དུ་ནི་དངོས་མེད་དང༌། །ཇི་ལྟར་ཆུ་
ནང་སྤྲིན་གྱི་དངོས་མེད་ལྟར། ། དེ་ལྟར་ཆོས་རྣམས་དག་ཅིང་ངོ་བོ་མེད། །ནམ་
མཁའི་བར་ན་སྐར་མ་འདུག་པ་ལྟར། །དངོས་པོའི་ངོ་བོ་གཞན་དངོས་འདི་དག་
གསོག ། ཇི་ལྟར་མི་དག་མྱོས་པའི་རྨི་ལམ་ན། །དགའ་བར་ཚོར་བ་སད་ན་དེ་
མེད་ཅིང་། ། རྨི་ལམ་རྨིས་པ་སྙིང་པོ་མེད་པ་སྟེ། ། སད་པའི་ཚེ་ན་དེ་ཉིད་རྗེ་དྲན་
བཞིན། །དངོས་པོ་དག་ཀྱང་དེ་བཞིན་ངོ་བོ་མེད། །ཇི་ལྟར་འདོད་པ་ཅན་གྱི་རྨི་
ལམ་ན། །བུད་མེད་རྒྱུན་སྡུག་དག་གི་བཞིན་མཐོང་ན། །དགའ་བཞིན་འདོད་ལ་
ཆགས་པ་སྐྱེས་གྱུར་ན། །སད་ནས་བུད་མེད་བཞིན་ནི་མ་མཐོང་ལྟར། །འདོད་ལ་
403



ཆགས་པའི་ཡུལ་རྣམས་འདི་དག་ཀྱང་། ། སྙིང་པོ་མེད་ཅིང་རྨི་ལམ་དེ་འདྲའོ། །དེ་
ལྟར་གཞོན་ནུ་མཁས་པའི་རང་བཞིན་ནི། ། རྟག་ཏུ་ཆོས་རྣམས་རྨི་ལམ་འདྲར་
རྟོགས་ཤིང་། ། གནོད་པའི་འཆིང་བ་རྣམས་ལས་ཐར་བྱས་ཏེ། །དེ་བཞིན་གཞོན་
དག་ལ་ཡང་རབ་ ཏུ་ སྟོན། ། ཞེས་བྱ་བ་ལ་སོགས་ པ་ཆོས་ཀྱི་ཚུལ་ཡང་དག་པར་
བསྟན་པས། “ གཞོན་ནུ་ཞི་བའི་བློ་གྲོས་ལ་སོགས་པའི་སྲོག་ཆགས་བྱེ་བ་ཕྲག་དྲུག་
ཆོས་ཟབ་མོ་མཐོང་ཞིང་བླ་ན་མེད་པའི་བྱང་ཆུབ་ཏུ་ངེས་པར་གྱུར་ཏོ། །གང་གི་བློ་
གྲོས་དག་ཅིང་མ་སྨད་པ། ། འཇིག་རྟེན་མཚུངས་པ་མེད་པ་མཆོག་གི་མཐུས། །
ཡོངས་བསྐུལ་རྒྱལ་བའི་ཐུགས་རྗེ་རྨད་བྱུང་བ། །འགྲོ་བའི་དོན་ནི་མཚུངས་མེད་
བྱེད་པར་འགྱུར། ། དུས་ཚིགས་རྐྱེན་གྱིས་བསྐུལ་བ་ཡིས། །ཚ་ཟེར་ཅན་དང་མཚོ་
སྐྱེས་དག་། ཕྲད་པའི་རྐྱེན་གྱིས་སེམས་དཔའ་ཅན། །མགུ་ཞིང་དགོད་པར་བྱེད་
པ་བཞིན། །ཨེ་མའོ་རྨད་དུ་བྱུང་བ་ཡི། །བློ་གྲོས་མཐུ་འདི་རིགས་པ་ཡིན། །དེ་ལྟ་
བས་ན་སྐྱེས་བུ་དམ་པ་རྣམས་ཀྱི་ཤེས་རབ་ཀྱི་མཐུ་ལ་བརྟེན་ནས་འཇིག་རྟེན་དང་
འཇིག་རྟེན་ལས་འདས་པའི་དོན་རྣམས་གསལ་བར་རིག་པར་འགྱུར་རོ་ཞེས་ཤེས་
རབ་དང་ལྡན་པའི་བསྔགས་པ་དང༌། བདག་ཅག་གི་སྟོན་པ་འདི་ནི་སྔོན་ཡང་
ལེགས་པར་བཤད་པའི་འབྱུང་ཁུངས་ཡིན་ནོ་ཞེས་དེ་བཞིན་གཤེགས་པའི་ཡོན་ཏན་
བསྔགས་པ་ལའང་བརྗོད་པར་བྱའོ། །ཞི་བའི་བློ་གྲོས་ཀྱི་སྐྱེས་པའི་རབས་ཏེ་ལྔ་བཅུ་
བདུན་པའོ། །-།།ཀ་བ་
།
ང་བརྒྱད་པ། ཀླུའི་རྒྱལ་པོའི་སྐྱེས་པའི་རབས། ། པའི་ ཁོ
ཏིག ། སྐྱེས་བུ་དམ་པ་ཤེས་རབ་དང་ལྡན་པ་རྣམས་ནི་རང་གཞན་ཐམས་ཅད་ལ་
ཕན་པར་བྱེད་ཅིང་། ལེགས་པར་བཤད་པའི་འབྱུང་ཁུངས་སུ་འགྱུར་རོ། །དེ་
ཡང་འདི་སྐད་ཐོས་ཏེ། བཅོམ་ལྡན་འདས་འདི་བྱང་ཆུབ་སེམས་པར་གྱུར་པ་ན་
ཀླུའི་རྒྱལ་པོ་རྔ་ཞེས་བྱ་བར་གྱུར་ཏོ་ཞེས་གྲགས་སོ། །དེ་ནི་གཞན་ལ་ཕན་པར་བྱེད་
ཅིང་བརྩེ་བ་དང་ལྡན་པ། ཆོས་ཀྱི་རང་བཞིན་ཅན་རྣམ་པར་དག་པའི་བློ་གྲོས་
404



ཀྱིས་བརྒྱན་པར་གྱུར་ཏེ། གཞན་ཡང་དེའི་རྗེས་སུ་སློབ་པའི་སྤུན་དུ་གྱུར་པ་ཉེ་རྔ་
ཞེས་བྱ་བ་ཞིག་ཀྱང་བྱུང་སྟེ། ཡོན་ཏན་རྒྱ་མཚོའི་དབུས་སུ་ཉེར་མཛེས་པ། ། རྣམ་
དག་ལུས་ལ་ཤེས་རབ་གདེངས་ཀས་མཛེས། ། སྙིང་རྗེའི་སྤྲིན་གྱིས་རབ་ཏུ་འཁྱུད་
གྱུར་ཅིང་། །ལེགས་སྤྱོད་ཆར་རྒྱུན་འབབས་པར་གྱུར། །དེ་བས་འདིར་ནི་འཇིག་
རྟེན་དུ། ། ཕན་པར་བྱེད་པའི་བློ་གྲོས་ཅནི། ། གཉིས་ ཀ་སྲོག་གཅོད་ལས་བཟློག་
ཅིང༌། །ཚུལ་ཁྲིམས་ལྡན་ཞིང་དབང་ཆེར་གྲིགས། །ཀླུ་ཡི་སྐྱེ་གནས་ལ་སྨོད་ཅིང་། །
མི་ཡི་སྲིད་པ་འདོད་པར་གྱུར། ། ཚུལ་ལྡན་མང་དུ་ཐོས་པ་ཡི། ། དགེ་སྦྱོང་བྲམ་ཟེ་
མཐོང་ན་ནི། ། མི་ཡི་ལུས་སུ་བསྒྱུར་ནས་ནི། ། བསྙེན་བཀུར་དག་ཀྱང་བྱེད་པར་
གྱུར། ། ཟླ་བ་ཕྱེད་པའི་ཚེས་བརྒྱད་དང་། །བཅུ་བཞི་བཅོ་ལྔ་གང་ཡིན་པ། །དེ་ལ་
ཡན་ལག་བརྒྱུད་པ་ཡི། །གསོ་སྦྱོང་ལ་ནི་ལེགས་མཉམ་འཇོག །དེ་ལྟ་བུའི་བདག་
ཉིད་ཆེན་པོ་དེ་གཉིས་སྔོན་གྱི་གནས་སྤངས་ནས་ཡུལ་རྒྱུ་ཞིང་སོང་བ་ལས། །རྔ་སྒྲ་
ཞེས་བྱ་བའི་ཀླུ་གནས་པའི་ས་ཕྱོགས་སུ་ཕྱིན་པ་ན་ཀླུའི་སྐྱེས་བུ་དམ་པ་གཉིས་པོ་དེ་
ལ་རྔ་སྒྲ་ཁྲོས་པའི་དབང་དུ་གྱུར་པས་གདུག་པའི་དབུགས་འབྱིན་ཅིང་། ཁྱེད་
གཉིས་ནི་ཆོས་སྤྱོད་པ་མ་ཡིན་ཏེ་གཡོ་སྒྱུ་ཅན་ངན་པའི་རང་བཞིན་ཚུལ་འཆོས་པས་
ངའི་གནས་སུ་མི་འདུག་ཅིག་ཅེས་ཚིག་རྩུབ་མོས་སྒྲོད་པར་བྱེད་དོ། །དེ་ལྟར་ཡང་
དང་ཡང་དུ་བསྒྲད་པ་ཐོས་ནས་ཉེ་རྫ་ཁྲོས་པར་གྱུར་ནས་ཕུ་བོ་རྔ་ལ་སྨྲས་པ། ཀྱེ་
རྔ་མི་ཡི་འཇིག་རྟེན་ངན་བ་དག ། ཚིག་ངན་སྔོན་དུ་སྨྲ་བས་གདུང་བྱེད་པ། །
སྦལ་ཟན་ཆུ་ཡི་འགྲམ་ནས་སྐྱེས་པ་ཡི། །མཆེ་བ་གདུག་པས་བདག་ཅག་སྤྲོད་པར་
བྱེད། །འདི་ནི་ཆུ་ནང་དུད་འགྲོ་རྣམས་ལ་འཚེ། ། ཐང་ལ་མི་རྣམས་ལ་ཡང་འཚེ་
བར་བྱེད། །གཙོ་བོ་གལ་ཏེ་བདག་ལ་བཟོད་མཆིས་ཀྱང་། །ཚིག་ངན་སྨྲས་ལ་ཡིད་
ནི་བཟོད་མི་ནུས། ། དེ་འདིར་འདི་ཡི་ གྲོང་ཁྱེར་དང༌། །ཕོ་བྲང་ གཉེན་འདུན་
བཅས་བརླག་སྟེ། །རྔ་སྒྲ་གཏན་ནས་སྤངས་ནས་སུ། །འདི་ནས་བདག་ཅག་འདོང་
བར་བྱ། །དེ་སྐད་ཅེས་སྨྲས་པ་དང་། ཀླུའི་རྒྱལ་པོ་སྟོབས་པོ་ཆེ་དེས་ནུ་བོའི་ཚིག་
ཐོས་ནས་བརྩེ་བ་ཆེན་པོས་ཡིད་ལ་འབབ་པར་བྱེད་པའི་ཚིགས་བཅད་འདི་སྐད་
405



ཅེས་སྨྲས་སོ། །གང་གི་ཁྱིམ་དུ་ཉིན་ཞག་འགའ་གནས་ཤིང་། །བཟའ་དང་བཏུང་
བ་ལེགས་པར་བླངས་གྱུར་པ། ། དེ་ལའང་ཡིད་ཀྱིས་གནོད་པར་མི་བསམ་སྟེ། །
བྱས་པ་གཟོ་བ་སྐྱེས་བུ་དམ་པར་བསྔགས། །ལྗོན་ཤིང་གང་གི་གྲིབ་མ་ཡིས། །ཡུད་
ཙམ་ཞིག་ཀྱང་ལེགས་འགེམས་དེའི། །ལོ་མའང་བཅད་པར་མི་བྱ་ན། ། ཡལ་ག་
ལྗོན་ ཤིང་ སྨོས་ ཅི་དགོས། ། ནགས་ཚལ་ཤིང་ནི་བཅད་དམ་བསྲེགས་ཀྱང་རུང་།
སླར་ཡང་སྐྱེ་འགྱུར་འདི་ལ་ཐེ་ཚོམ་མེད། ལག་པ་རློན་བཅད་ཕྱིར་ཡང་མི་སྐྱེ་
ལྟར། །གྲོགས་ལ་འཁུ་བ་ཡུན་རིང་བདེ་མི་འཐོབ། །སྐྱེ་བོ་ངན་པ་ཡུན་རིང་མཆོད་
བྱས་ཤིང༌། ། བཟའ་བཏུང་ཞིམ་པོ་མང་པོས་ཕན་བཏགས་ཀྱང་། ། དེས་ནི་ངེས་
པར་གྲོགས་པོ་སྤོང་འགྱུར་ཏེ། ། གླང་ཆེན་གྱིས་ནི་ཀུ་ཤའི་སྤྱིལ་པོ་བཞིན། །ཇི་ལྟར་
ཆུ་འགྲམ་ཤིང་ནི་འགྱེལ་གྱུར་ལྟར། །མི་གང་བློ་ནི་གཡོ་ཞིང་འགྱུར་བྱེད་པ། ། དེ་ཡི་
མཛའ་བཤེས་བརྟན་པར་མི་འགྱུར་ཏེ། ། ཤིང་ཤུན་ཚོན་གྱིས་རས་དཀར་བཙོས་པ་
བཞིན། །གལ་ཏེ་མཁས་པས་དགྲ་བོ་དག ། མི་དགའ་བར་ནི་བྱེད་འདོད་ན། །
སེམས་ལ་སྐྱོན་ནི་མེད་བྱས་ན། །དེ་ཉིད་ཀྱིས་ནི་དེ་གནོད་འགྱུར། །རྒྱ་མཚོ་དང་ནི་
རི་རབ་དང་། །ས་རྣམས་བདག་གི་ཁུར་མིན་གྱི། །བྱས་པ་མི་གཟོ་གང་ཡིན་པ། །།
དེ་ནི་བདག་གི་ཁུར་ཆེན་ཡིན། །མི་གང་སེམས་ནི་མི་རྒོད་ཅིང་། །བྱས་པ་གཟོ་ཞིང་
བྱས་ པ་ཚོར། །བྱས་པ་ཆུད་གསོན་མི་བྱེད་པ། ། དེ་དག་མཁས་པས་ རབ་ ཏུ་་་
བསྔགས། ། ཆོས་བདེ་བྱམས་པ་བདེ་བ་སྟེ། །འཇུག་ངོགས་བདེ་བའི་ཆུ་ཀླུང་་་་
བཞིན། ། གྲོགས་ལ་འཁུ་བ་མེད་པ་དང་། །ང་བསྙེམས་ང་རྒྱལ་ཟད་པ་བདེ། །
ཁེངས་དང་ཟོལ་བྱེད་ང་རྒྱལ་ཆེ། ། སྡིག་པའི་གྲོགས་པོ་བསྟེན་པ་དང༌། ། སྟོབས་
ལྡན་རྣམས་ལ་རྒོལ་བྱེད་པ། །དེ་དག་རྣམས་ཀྱི་གྲགས་པ་འཇིག །དེ་ཕྱིར་ཁེངས་
པར་མི་བྱ་སྟེ། །ཁྲོ་བ་རྣམ་པར་སྤང་བར་བྱ། །ཁེངས་དང་ཁྲོ་བ་འོངས་གྱུར་ན། །
གྲགས་པ་མཐའ་ཡས་འཇིག་པར་འགྱུར། །གཞན་ཡང་སྐྱེས་བུ་དམ་པའི་རྗེས་སུ་
སློབ་པ་ལ་དམན་པ་རྣམས་ལ་སྙིང་བརྩེ་བ་དང་བཟོད་པའི་གོ་ཆ་བགོ་བར་བྱ་སྟེ། །
དེ་ཡང་། གང་ཞིག་རྒན་དང་བྱིས་པ་ནད་པ་དང༌། ། ཉམ་ཆུང་ཐབས་སྐོར་དེ་
406



བཞིན་དམན་པ་དང༌།། རྒྱལ་པོས་སྤངས་དང་སྐྱབས་མེད་པ་དག་ལ། ། སྙིང་རྗེ་
མེད་པ་དེ་དག་མིན་མི་རུང་། །རང་གི་ཡུལ་འཁོར་གནས་སྤངས་ཏེ། ། གཞན་གྱི་
ལྗོངས་སུ་ཕྱིན་པ་ན། །ཚིག་ངན་སོ་སོར་བཟློག་པ་ལ། །བཟོད་པ་ཆེན་པོ་བྱ་དགོས་
སོ། །རང་གི་ཡུལ་ན་བརྙས་བཞིན་འདུག་པ་བས། ། མི་རྣམས་གཞན་གྱི་ཡུལ་ན་
གནས་ཀྱང་རུང་། །གང་ན་མི་རྣམས་གཞན་གྱིས་མི་བརྙེས་ཏེ། །རང་གི་ཡུལ་ཡིན་
དེ་དག་རང་གི་མི། །མི་མཆོག་རྣམས་ནི་བརྙས་ཐབས་བྱས་པའི་ཚེ། །ཆུང་མ་བུ་
དང་ལོངས་སྤྱོད་རྒྱ་ཆེན་གཏོང༌། །ངན་པ་རྣམས་ནི་དེ་ནའང་ཡོངས་སུ་འཁྱམ། །
བརྙས་ཐབས་བྱས་པ་དེ་ཡང་ཆུ་བཞིན་འཐུང༌། །གཞན་ཡང་འཇིག་རྟེན་ན་མཁས་
པ་རྣམས་བདེ་བའི་རྒྱུ་ནི་འདི་ལྟ་བུ་ཡིན་ཏེ། དེ་ཡང་བསྟན་པར་བྱ་ཡིས་ཉོན་ཅིག
ངར་བ་རྙེད་པར་དཀའ་བ་སྟེ། །རྒུད་པ་མོད་པ་ཡིན་པའི་ཕྱིར། ། སེམས་ ཅན་
དམས་པར་གྱུར་པའི་ཚེ། །ཁ་རོག་འདུག་དང་བདེ་བ་འཐོབ། ། གལ་ཏེ་ནོར་མེད་
ཕྱོགས་ཉུང་དང་། ། མཛའ་བཤེས་ཕྱོགས་ཀྱི་སྟོབས་ཆུང་བ། ། དགྲ་བོ་ཕྱོགས་ཀྱི་
སྟོབས་ལྡན་ཚེ། །ཁ་རོག་འདུག་དང་བདེ་བ་འཐོབ། །མི་རྣམས་ཆོས་མིན་བྱེད་པ་
དང་། །འདོད་པའི་ལོངས་སྤྱོད་མངོན་དགའ་ཞིང་། ། དད་ཆུང་ངོ་ཚ་མེད་པའི་
ཚེ། །ཁ་རོག་འདུག་དང་བདེ་བ་འཐོབ། །མི་རྣམས་ཁྲོ་བར་བྱེད་པ་དང་། །གནོད་
སེམས་མང་པོར་གྱུར་པ་དང༌། །གཞན་ལ་ཚུལ་ལྡན་འཇུག་ པའི་ཚེ། །ཁ་རོག་་
འདུག་དང་བདེ་བ་འཐོབ། །མི་རྣམས་དད་པ་མེད་པ་དང་། །ཁྭ་བཞིན་མུ་ཅོར་སྨྲ་
བ་དང་། །སྒྱུ་དང་གཡོ་དག་བྱེད་པའི་ཚེ། །ཁ་རོག་འདུག་དང་བདེ་བ་འཐོབ། །
མི་རྣམས་ཚུལ་ཁྲིམས་འཆལ་བ་དང་། །གཏུམ་ཞིང་གཟུ་ལུམ་བྱེད་པ་དང༌། །
བདེན་པའི་ཆོས་དང་མི་ལྡན་ཚེ། །ཁ་རོག་འདུག་དང་བདེ་བ་འཐོབ། །མི་རྣམས་
རང་ཚུལ་ངན་པ་དང༌། །ལོག་པའི་ལྟ་བས་བཅོམ་པ་དང༌། །གཏུམ་ཞིང་སྡང་བར་
གྱུར་པའི་ཚེ། །ཁ་རོག་འདུག་དང་བདེ་བ་འཐོབ། །ངོ་ཚ་མེད་ཅིང་རྫུན་དུ་སྨྲ། །
དོན་མེད་ཕྲ་མ་ཚིག་རྩུབ་དང༌། །དབྱེན་དང་འཁྱལ་བ་སྨྲ་བའི་ཚེ། །ཁ་རོག་འདུག་
དང་བདེ་བ་འཐོབ། །ཡ་རབས་ཚུལ་མེད་ཤིན་ཏུ་ཁེངས། །ང་རྒྱལ་གྱིས་ནི་འགྱིང་
407



བ་དང་། ། ཕྲག་དོག་བརྐམ་ཆགས་ཚུལ་ཉམས་ཚེ། ། ཁ་རོག་འདུག་དང་བདེ་བ་
འཐོབ། །གང་ཚེ་མི་ཡི་རུས་རྣམས་དང་། །རིགས་རྣམས་ཤེས་པ་མ་ཡིན་པའི། །མི་
དང་ལྷན་ཅིག་འདུག་པ་ན། །དེ་ཚེ་ང་རྒྱལ་བྱར་མི་རུང་། །གཞན་གྱི་ཡུལ་ན་འདུག་
པ་དང༌། ། གཞན་གྱི་འཚོ་བས་འཚོ་བའི་ཚེ། །ཡུལ་གྱི་ཕྱིར་དང་བདེ་བའི་ཕྱིར། །
གཞན་གྱི་བརྙས་པ་དེ་བརྗོད་བྱ། ། གཞན་གྱི་ཡུལ་ན་འདུག་པ་དང༌། །གཞན་གྱི་
འཚོ་བས་འཚོ་བའི་ཚེ། །སྡང་བས་འཁྲུག་པར་གྱུར་པ་ན། །གཞན་གྱིས་བརྙས་པ་
དེ་བཟོད་བྱ། ། གཞན་གྱི་ཡུལ་ན་འདུག་པ་དང༌། །གཞན་གྱི་འཚོ་བས་འཚོ་བའི་
ཚེ། །དམན་པས་བསྐྲད་པར་གྱུར་ཀྱང་རུང་། ། ཤེས་རབ་ལྡན་པས་དེ་བཟོད་བྱ། །
ཀྱེ་མ་ཡུལ་ལོག་བདག་གནས་ཤིང༌། །མཛའ་བཤེས་ངན་དང་ཕྲད་པ་ན། །བྱིས་པ་
རྣམས་དང་འགྲོགས་པ་ཡི། ། གནས་སུ་མྱ་ངན་རྟེན་བྱེད་མེད། ། ཤེས་རབ་ལྡན་
པས་དེ་བསམས་ནས། ། མི་ཤེས་མི་དང་འགྲོགས་བྱེད་ཀྱང༌། ། མཁས་པས་ནོར་
དང་ལོངས་སྤྱོད་ཕྱིར། །གཟུ་ལུམ་ཁོ་ནར་ཁྲོ་མི་བྱ། །ཇི་ལྟར་ཐལ་བས་བཀབ་པའི་
མེ། །རྩྭ་དང་ཤིང་གིས་གཡོགས་པ་ལ། །རླུང་རྣམས་ཀྱིས་ནི་ལེགས་བུས་ན། ། ཤིན་
ཏུ་རབ་ཏུ་འབར་གྱུར་ཏེ། ། རྩྭ་ཤིང་དེ་དག་བསྲེགས་ནས་སུ། །ཆེན་པོར་མཆེད་
ཅིང་འབར་བ་ཡིས། །རྩྭ་ཤིང་གེལ་བ་མང་པོ་དང༌། །ལྗོན་ཤིང་མང་པོ་བསྲེག་པ་
ལྟར། །དེ་བཞིན་རྣམ་རྟོག་བུད་ཤིང་ལས། །བྱུང་བའི་ཁྲོ་བ་མེ་འདྲ་བས། །བདག་
ཉིད་དང་ནི་གཞན་དག་ལ། ། ཕུང་ཁྲོལ་ཆེན་པོ་བྱེད་པར་འགྱུར། ། དེ་ཕྱིར་ཁྲོ་བ་
བྱུང་བ་ན། ། ཞེ་སྡང་གཉེན་པོར་གྱུར་པ་ཡི། །བྱམས་པ་སེམས་ལ་བསྒོམས་ནས་
སུ། །མཁས་པ་རྣམས་ཀྱིས་ཟློག་པར་བྱེད། །བསྟོད་པ་བྱས་ན་མཛའ་བྱེད་ལ། །མ་
བསྟོད་མཛའ་བར་མི་བྱེད་ཅིང་། །མོད་ལ་ཡོངས་སུ་སྤོང་བྱེད་པ། །དེ་ནི་བྱིས་པའི་
མཚན་ཉིད་ཡིན། །གལ་ཏེ་འདི་ན་བྱིས་པ་དག ། སྒྲོ་གཤོག་བཏོགས་པའི་བྱ་ལྟ་
བུར། །བློ་སྤངས་ཤེས་རབ་མ་འཆལ་ན། ། མཁས་པ་ཇི་ལྟར་འཚོ་བར་འགྱུར། །
གང་ཕྱིར་བྱིས་པ་ཕལ་ཆེར་ནི། ། བློ་གྲོས་སྤངས་ ཤིང༌ ཤེས་འཆལ་བ། །དེ་ཕྱིར་
མཁས་པ་ཤེས་རབ་ཅན། །ཁྱད་པར་དུ་ནི་བདེ་བར་འཚོ། །མཁས་པས་ནོར་རྙེད་
408



དགའ་བར་མི་འགྱུར་ལ། །ཕོངས་པར་གྱུར་ཀྱང་མི་འཁྲུལ་འཁྲུག་པ་མེད། །རྗེས་
སུ་བཟུང་ཕྱིར་ཕན་པ་དེ་སྨྲ་ན། །ལེགས་སྨྲ་ཡིན་ཞེས་གཞན་གྱིས་དེ་མི་རྟོགས། །
མཁས་པ་གཟུ་ལུམ་མེད་པར་གྱུར་པ་དེ། །དེ་ཉིད་དཔྱད་ལ་ལེགས་པར་མཉན་ནས་
སུ། །དེ་ལྟར་རྣམ་པར་བསམས་ནས་རང་དོན་དང་། །གཞན་གྱི་དོན་དག་ལེགས་
པར་སྤྱད་པར་བྱེད། །མཁས་པ་རྣམས་ནི་འཚོ་བའི་རྒྱུ་ཙམ་གྱིས། ། སྡིག་པའི་ལས་
རྣམས་ཀུན་ཏུ་སྤྱོད་མི་འགྱུར། ། གལ་ཏེ་བདེ་དང་སྡུག་བསྔལ་ལྡན་གྱུར་ཀྱང༌། །
རྟག་ཏུ་ཆོས་དོན་ཡོངས་སུ་གཏོང་བ་མེད། །བློ་ལྡན་གཡོ་སྒྱུ་ཅན་དུ་མི་འགྱུར་ཏེ། །
རྨོངས་པར་མི་འགྱུར་ཚིག་རྩུབ་ཁྲོ་མི་འགྱུར། ། ཕོངས་པའི་གནས་ངན་མྱ་ངན་མི་
བྱེད་པ། །གཞན་གྱིས་གནད་ལ་འབེབས་པར་བྱེད་རེ་སྐན། །ཧ་ཅང་ཐལ་དང་ཧ་
ཅང་ཞུམ་པ་ཡི། །དམན་པའི་མི་རྣམས་ལ་ཡང་མ་ཡིན་ཏེ། །བར་མའི་གནས་ལ་
བསྟེན་པར་བྱེད་པ་དག། ། དེ་ནི་མཁས་པ་རྣམས་ཀྱི་མཚན་ཉིད་ཡིན། །ཀྱེ་གཞན་
ཡང་འཇིག་རྟེན་གནས་པ་འདི་དག་ནི་ལེགས་པར་བརྟག་པར་བྱ་བ་ཁོ་ན་སྟེ། རེ་
ཞིག་འདི་ཡི་ཚུལ་བསྟན་པར་བྱའོ། །ཧ་ཅང་ཐལ་བ་རྟག་ཏུ་འཁོན། །ཧ་ཅང་ཞུམ་
པ་རྟག་ཏུ་བརྙས། ། དེ་ཕྱིར་དེ་གཉིས་སྤངས་ནས་སུ། ། གོ་འཕང་བར་མ་བསྟེན་
པར་བྱ། ། རེས་འགའ་སྐྱུགས་པའམ་འོན་པ་ལྟ་བུར་གྱིས། ། དུས་ལ་བབ་ན་ ས་
བདག་བཞིན་དུ་སྨོས། །རེས་འགའ་གངས་རི་བཞིན་དུ་བསིལ་བར་གྱིས། །དུས་ལ་
བབ་ན་མེ་ལྕེ་བཞིན་དུ་སྤོར། །རེས་འགའ་རྩྭ་དང་འདྲ་བར་ཞུམ་པར་བྱ། །དུས་ལ་
བབ་ན་རི་རབ་ལྟ་བུར་གྱིས། །རེས་འགའ་རྒྱལ་པོ་ལྟ་བུར་འགྱུར་བར་བྱ། །དུས་ལ་
བབ་ན་ཐུབ་འདྲར་ནགས་སུ་སོང་། །རེས་འགའ་བཀྲེས་དང་སྐོམ་པའང་བཟོད་
པར་བྱ། ། དུས་སུ་བདེ་དང་སྡུག་བསྔལ་དང་དུ་བླང་། །ནོར་ཕྱིར་བྲན་བཞིན་
བཀོལ་བར་མི་བྱ་སྟེ། ། ཁྲོ་བའི་དབང་དུ་གྱུར་བར་མི་བྱའོ། ། རེས་འགའ་དགའ་
བའི་གླུ་དང་སིལ་སྙན་གྱིས། །རྩེ་ཞིང་ཤ་དང་ཆང་ཡང་སྤྱད་པར་བྱ། །རེས་འགའ་
རི་དྭགས་ལྟ་བུར་འཇིགས་ཤིང་སོང་།། དུས་ སུ་ སེང་གེ་བཞིན་དུ་ཉམས་རྩལ་་་
བསྟན། །དང་པོ་དུས་དང་དུས་མིན་དང་། ། བདག་ཉིད་སྟོབས་ལྡན་སྟོབས་མེད་
409



དང་། །དར་དང་རྒུད་པ་བརྟགས་ནས་སུ།། ། དེ་ནས་དོན་རྣམས་ལེགས་པར་་་
བརྩམ། །བཟོད་མེད་རྣམས་ལ་བཟོད་པ་དང༌། །བཟོད་ལྡན་རྣམས་ལའང་བཟོད་
པར་གྱིས། །ཉམ་ཆུང་རྣམས་ལ་བཟོད་པ་དང༌། ། སྟོབས་ལྡན་རྣམས་ལའང་བཟོད་
པར་གྱིས། །ཁོན་གྱིས་ཁོན་ཞིར་ནམ་ཡང་མི་འགྱུར་བས། །བཟོད་མེད་རྣམས་
ལའང་བཟོད་པར་བྱས་ན་ལེགས། ། ཁྲོས་པ་རྣམས་ལའང་རྟག་ཏུ་དད་པ་དང་། །
གཞན་གྱི་སྐྱོན་རྣམས་རྟག་ཏུ་བཅབ་པར་གྱིས། །གཙོ་བོ་རྣམས་ཀྱི་ཚིག་ནི་འཇིགས་
ཕྱིར་དང༌། །འཐབ་ཟླའི་ཚིག་དག་འཐབ་བཅུགས་འགྱུར་ཕྱིར་བཟོད། །གང་ཞིག་
འོག་མའི་ཚིག་དག་བཟོད་བྱེད་པ། ། དེ་ནི་བཟོད་པའི་མཆོག་ ཅེས་དམ་པས་་་
གསུངས། །གཤེ་དང་གྱ་ཚོམས་སྨྲ་བ་དང༌། །ཚིག་ངན་སྨྲ་བ་བྱེད་པ་ལ། །བློ་གྲོས་
ཆུང་དུ་མི་བཟོད་དེ། ། པདྨ་ལ་ནི་རྡོ་ཆར་བཞིན། །གཤེ་དང་གྱ་ཚོམས་སྨྲ་བ་་་
དང་། །ཚིག་ངན་སྨྲ་བར་བྱེད་པ་ལ། །མཁས་པས་ཤིན་ཏུ་བཟོད་བྱེད་དེ། ། གླང་
ཆེན་མེ་ཏོག་ཆར་བ་བཞིན། །ཁྲོ་བ་དང་ནི་རྫུན་དག་དང་། །ཚིག་ངན་སྨྲ་བར་བྱེད་
པ་ལ། །མཁས་པ་ཤེས་རབ་ལྡན་གྱུར་པ། །གང་ཡིན་དེ་ནི་ཐམས་ཅད་བཟོད། །རྡོ་
བ་བསྲེགས་ཀྱང་འཇུ་མི་འགྱུར། །ཆར་བ་བབ་ཀྱང་འཇིག་པ་མེད། ། དེ་བཞིན་
བདེ་དང་སྡུག་བསྔལ་གྱིས། ། མཁས་པ་ ཉམས་པར་འགྱུར་བ་མེད། ། གང་ཞིག་
བདེན་བས་གཤེ་བྱེད་པ། །དེ་ལ་མཁས་པས་བཟོད་པར་བྱེད། །བདེན་པ་མ་ཡིན་
པ་ཡང་བཟོད། །དེ་ལས་གཞན་པ་བསྟན་དུ་མེད། །འདི་ལྟར་སྐྱེས་བུ་མཁས་པས་
ནོར་གྱི་ཕྱིར། ། སྡུག་བསྔལ་བཟོད་བྱ་བཟོད་པར་འགྱུར་བར་བྱ། ། གལ་ཏེ་མི་་་
བཟོད་མྱ་ངན་རྣམས་སྤངས་ཏེ། ། གཞན་དུ་སོང་ན་སྟོང་ཕྲག་རྙེད་དང་འདྲ། །
ཡལ་ག་རྙིངས་ལ་འཇུ་བར་མི་བྱ་བཞིན། །ཆགས་བྲལ་སེམས་ལ་ཆགས་པར་མི་བྱ་
སྟེ། །བཟང་ཞིང་སྡུག་པས་ས་སྟེང་གང་བས་ན། །འཇིག་རྟེན་སྤངས་པས་གཞན་
དུ་འགྲོར་ཟད་མོད། །གང་ན་བརྙས་བྱེད་བཀུར་སྟི་མི་བྱེད་དང༌། ། སྨོད་པར་བྱེད་
ཅིང་བསྟོད་པར་མི་བྱེད་ན། ། མཁས་དང་བླུན་གྲོགས་ཆེད་ཀ་མི་ཆེ་བས། །རང་
རྒྱལ་བཞིན་དུ་མི་སྨྲ་དེ་འགྲོ་རིགས། ། གང་ལ་སྐྱེས་བུ་འཐོབ་ལ་དགའ་གྱུར་ནས།།
410



གཡོ་སྒྱུའི་བསམ་ལྡན་རྟག་ཏུ་གླགས་ཀྱང་བྱེད། །ཀྱལ་བ་དབྱེན་རྫུན་ཚིག་རྩུབ་སྨྲ་
བྱེད་པ། ། དེ་ཚེ་མཁས་པ་མྱུར་དུ་ཡུལ་གཞན་སོང༌། ། གང་ན་མི་རྣམས་འཚེ་བར་
བྱེད་འགྱུར་ནས། ། ཕན་ཚུན་གནད་ལ་འབེབས་པར་དགའ་བ་དང་། །ལུས་དང་
ངག་ཡིད་སྡོམ་པ་མེད་གྱུར་པ། །དེ་ཚེ་མཁས་པ་མྱུར་དུ་ཡུལ་གཞན་སོང་། །གང་ན་
མི་རྣམས་ཕྲག་དོག་བྱེད་འགྱུར་ནས། །གཞན་གྱི་རྙེད་ལ་རྟག་ཏུ་མི་བཟོད་ཅིང༌། །
སྡོང་བའི་བསམ་པས་རྣམ་རྨོངས་ཚུལ་འཆོས་པ། །དེ་ཚེ་བདག་འདོད་ཡུལ་གཞན་
འགྲོ་བར་གྱིས། །གང་ན་མི་རྣམས་སྡིག་བྱེད་འདོད་གྱུར་ནས། །བཀུར་སྟི་འདོད་
ཅིང་ཚུལ་འཆོས་གཡོ་སྒྱུ་བྱེད། །ནང་ཡང་མ་དག་ཕྱི་ཡང་མ་དག་པ། །དེ་ཚེ་བདག་
འདོད་ཡུལ་གཞན་འགྲོ་བར་གྱིས། ། གང་ན་མི་རྣམས་ཞེ་ས་མེད་གྱུར་ནས། ། ཡ་
རབས་ཚུལ་མེད་ཁེངས་ཤིང་ང་རྒྱལ་ལྡན། །བྱིས་པས་མཁས་པ་རྟག་ཏུ་བརྙས་བྱེད་
པོ། ། དེ་ཚེ་བདག་འདོད་ཡུལ་གཞན་འགྲོ་བར་གྱིས། ། གང་དང་གང་དུ་བཟའ་
བཏུང་དང༌། །གང་དུ་གོས་རྣམས་རྙེད་པ་དང་། །གོང་དུ་འཚོ་བ་དེར་སོང་ལ། །
ཆགས་གྱུར་གནས་སུ་མ་འདུག་ཅིག ། གཞན་ཡང་འཇིག་རྟེན་ན་ཕུང་བར་བྱེད་
པ་ཐམས་ཅད་བག་མེད་པ་ལས་བྱུང་ཞིང་སྡུག་བསྔལ་དུ་མ་མྱོང་བར་བྱེད་པའི་རྒྱུ་
འདི་རྣམས་སྤང་བར་བྱའོ། །ལན་འགའ་རྩོད་འགྱུར་སྲིད་པ་གང་ཡིན་སྤོངས།
རྟོག་ཁེངས་མཆོད་མེད་ང་རྒྱལ་གང་ཡིན་སྤོངས། །འབྲས་བུ་ངན་པའི་ཁྲོ་བ་གང༌
ཡིན་སྤོངས། ། ཕོངས་དུས་མི་ལྟའི་གྲོགས་པོ་གང་ཡིན་སྤོངས། ། མེ་ཡིས་གང་བའི།
ལམ་འདྲའི་མ་རིག་སྤོངས། ། བྱས་ གཟོ་མེད་པའི་གཉེན་འདྲའི་འདོད་ཆགས་་་
སྤོངས། །མཆེ་བ་མི་བཟང་ཀླུ་འདྲའི་ཆགས་པ་སྤོངས། ། དགྲ་བོ་མཚོན་ཆ་ལྟ་བུའི་
སྡུག་བསྔལ་སྤོངས། ། ཀླུ་མོ་ལྟ་བུའི་མི་བཟད་ཆུང་མ་ཐོང་། ། མགོ་ལ་མེ་འབར་ལྟ་
བུའི་བུ་རྣམས་ཐོང་། །འགོ་བའི་ནད་བཅས་ལྟ་བུའི་ཁྱིམ་རྣམས་ཐོང་། །བཏུང་བ་
དུག་ཅན་ལྟ་བུའི་འདོད་པ་ཐོང༌། །ཁྱིམ་གྱི་ཕྱིར་ནི་གཅིག་བཏང་སྟེ། །སྲོག་གི་དོན།
དུ་ཁྱིམ་བཏང་ངོ༌། །ལྗོངས་ཀྱི་ཕྱིར་ནི་གྲོང་ཁྱེར་ཏེ། །བདག་གི་དོན་དུ་ས་བཏང་
ངོ་། །མི་ཡི་ཡན་ལག་ཕྱིར་ནི་ནོར་བཏང་ཞིང་། །སྲོག་གི་དོན་དུ་ཡན་ལག་བཏང༌
411



བར་བྱ། །ནོར་དང་ཡན་ལག་རྣམས་དང་དེ་བཞིན་སྲོག ། ཐམས་ཅད་བཏང་གི་
འདིར་ནི་ཆོས་བསྲུང་ངོ་། །ཆོས་སྤྱོད་པ་ལ་འཇིགས་སྐྲག་མེད་པ་ཉིད། །ཆོས་སྤྱོད་
པ་དག་ངན་འགྲོར་མི་འགྲོ་སྟེ། །ཆོས་སྤྱོད་པ་ནི་འདོད་པའི་འགྲོ་བར་འགྲོ། །ཆོས་
མིན་སྤྱོད་པ་ཤི་ནས་གདུང་བར་འགྱུར། »། མཁས་པས་ནོར་རྙེད་དགའ་བར་མི་
འགྱུར་ལ། །ནོར་ཟད་ན་ཡང་བློ་གྲོས་མི་འཁྱལ་བར། ། འཇིག་རྟེན་དག་ན་ཅི་
དགར་ལེགས་རྒྱུ་བ། །སེམས་ཅན་ནང་ན་མི་ཡི་སྙིང་པོར་ཆུད། །གང་ཞིག་དགའ་
བས་གཞན་ལ་ནོར་སྦྱིན་ཞིང༌། །ང་རྒྱལ་འཚེ་བ་རྣམས་སྤངས་བདེན་ལ་གནས། །
རྒྱ་མཚོ་འདྲ་བའི་སེམས་ལྡན་དེ་དག་ནི། །དཔའ་བོ་བརྟུལ་ཕོད་ཡ་རབས་ཐབས་
ལྡན་ཡིན། ། གང་ཞིག་དེ་དང་དེ་ལ་ལེགས་བསླབས་པས། ། དོན་རྣམས་ཀུན་ལ་
མཁས་པར་འགྱུར་བ་དང༌། །དེས་ལ་འགྲོགས་ན་བདེ་བ་དེ་དག་ནི། །དམ་པས་
ལེགས་པ་ཡིན་ཞེས་བསྔགས་པ་མཛད། །དེ་སྐད་ཅེས་སྨྲས་པ་དང༌། : ཡིད་ཞི་བར་
གྱུར་ཏེ་ཉེ་རྔས་སྨྲས་པ། རྔ་ཁྱོད་ལ་ནི་ཕྱི་ཕྱིར་ཞིང༌། །འདི་ལྟར་བདག་ནི་རབ་ཏུ་
དད། །བདག་གི་ལུས་འདི་བསྐམས་པ་འམ། །ཡང་ན་སེམས་ནི་མེད་ཀྱང་བླ། །
སྡུག་བསྔལ་ ཤིན་ཏུ་མི་བཟད་པར། ། ལྟུང་ཡང་ཕྱིན་ཆད་སྡིག་མི་བགྱིད། ། ཚུལ་
ཁྲིམས་ཉམས་པ་གསོན་པ་བས། །ཚུལ་ཁྲིམས་ལྡན་པ་ཤི་ཡང་བླའི། ། སྐྱེ་བ་གཅིག་
ཏུ་ལུས་འདིའི་ཕྱིར། །ཇི་ལྟ་བར་ནི་མི་བཟད་སྤྱད། །དེ་སྐད་ཅེས་སྨྲས་ནས་བརྟུལ་
ཞུགས་བརྟན་པར་གྱུར་ཏོ། །དེ་ལྟ་བས་ན་སྐྱེས་བུ་དམ་པ་ཤེས་རབ་ཀྱི་མཐུ་ཐོབ་པ་
རྣམས་ནི་དགྲ་གཉེན་ཐམས་ཅད་ལ་ཕན་པར་བྱེད་པ་ཡིན་ནོ་ཞེས་ཤེས་རབ་ཀྱི་ཕན་
ཡོན་བསྔགས་པ་དང༌། ། བདག་ཅག་གི་སྟོན་པ་འདི་སྔོན་ཡང་ལེགས་པར་་་་་
གསུངས་པའི་འབྱུང་ཁུངས་སུ་གྱུར་ན། = མངོན་པར་རྫོགས་པར་སངས་རྒྱས་ནས་
ལྟ་སྨོས་ཀྱང་ཅི་དགོས་ཞེས་སངས་རྒྱས་ཀྱི་ཡོན་ཏན་བསྔགས་པ་དང༌། །རིམ་གྲོ་
བསྐྱེད་དེ་དམ་པའི་ཆོས་མཉན་པ་ལའང་བརྗོད་པར་བྱའོ། འདི་ཕྱིས་བྱུང་བའང་
བཅོམ་ལྡན་འདས་ཀྱིས་བཀའ་སྩལ་པ། སྔོན་ཚེ་ང་ནི་རྔར་གྱུར་ཏེ། །ཀུན་དགའ་
བོ་ནི་ཉེ་རྔ་ཡིན། ། ལྷ་སྦྱིན་རྔ་སྒྲར་གྱུར་ཏོ་ཞེས། །སྐྱེ་རབས་དེ་ལྟར་གཟུང་བར་
412



གྱིས། ། ཞེས་གསུངས་སོ། ། ཀླུའི་རྒྱལ་པོའི་སྐྱེས་ པའི་རབས་ཏེ་ལྔ་བཅུ་བརྒྱད་པ་
པའོ། ། ། ། ། ཆོ་ག རྗེ་
བྱ ། [ ཀ 1 :
༡
ད
ང་དགུ་བ།་ ཆུ་སྲེག་གི་སྐྱེས་པའི་རབས། །
རྒྱ་གར་
ཁྱིལ།
ཆུ་སྲོག་གི་སྐྱེས་པའི་རབས། །འམ་བདུན་
ལ:༈ སྐྱེས་བུ་དམ་པ་རྣམས་ནི་དུད་འགྲོར་གྱུར་ཀྱང་ཤེས་རབ་ལྷག་པར་གསལ་
ཞིང་རིགས་དང་མཐུན་པ་རྣམས་ཕན་པ་དང་བདེ་བའི་ལམ་ལ་ཡོངས་སུ་སྦྱོར་རོ། །
དེ་ཡང་འདི་སྐད་ཐོས་ཏེ། བཅོམ་ལྡན་འདས་འདི་སྔོན་བྱང་ཆུབ་ཏུ་སྤྱད་པ་སྤྱོད་
པ་ནི། གཞན་གྱི་དོན་བྱེད་པ་དང་རྗེས་སུ་མཐུན་པ་རང་བཞིན་གྱི་ཡོན་ཏན་
བཟང་པོས་བརྒྱན་ཅིང་རང་གི་རིགས་དང་མཐུན་པ་རྣམས་ལ་ཅི་ནུས་ཀྱིས་ཕན་
འདོགས་པར་བྱེད་པ་ཆུ་སྲེག་ཅིག་ཏུ་གྱུར་ཏོ་ཞེས་གྲགས་སོ། ། དེ་ནི་ལུས་བཟང་
སྟོབས་ཀྱང་ཆེ་བ་དང༌། །བློ་དང་ལྡན་ཞིང་བརྩོན་འགྲུས་ཆེ་བས་བརྒྱན། ། མཁའ་
ལྡིང་ལྟ་བུར་མཐུ་རྩལ་ཆེ་བས་ན། །གཞན་གྱི་གནོད་པ་མེད་པའི་ཆེ་བས་མཛེས། །
དུད་འགྲོའི་གཟུགས་ཅན་དེ་ནི་དུད་འགྲོ་ཡི། །རང་བཞིན་སྤངས་པས་ཆོས་ཀྱི་རང་
བཞིན་ཅན། །དེ་ཡི་རྗེས་འབྲང་ཆུ་སྲེག་དེ་རྣམས་ཀྱང་། །དེ་ཡི་རྗེས་ཞུགས་དེ་དང་
ལྷན་ཅིག་གྱུར། །དེ་ལྟར་ཆུ་སྲེག་ལྔ་བརྒྱ་དང་བཅས་པ་སའི་བདག་པོའི་དཔལ་
འབྱོར་རབ་ཏུ་གྱུར་པ་བཞིན་དུ་གཞན་གྱི་གནོད་པ་མེད་ཅིང་བདེ་བར་གནས་པ་
ལས། དུས་གཞན་ཞིག་གི་ཚེ་ན་ཆུ་སྲེག་རྒན་པོ་ཞིག་གིས་ཆུ་སྲེག་དེ་རྣམས་ཀྱི་སྒོ་
ང་དང་ཕྲུ་གུ་རྣམས་ཐབས་ཀྱིས་ཟོས་ནས་དེ་དལ་བུ་དལ་བུས་འཆག་ཅིང་བྱ་བ་མེད་
པའི་གནས་ སྐབས་ན་རྐང་པ་ཡ་གཅིག་བསྐུམས་ནས་མི་བདེ་བ་བཞིན་དུ་ཚུལ་
འཆོས་པར་བྱེད་དོ། །གང་དག་ལུས་ཀྱི་ཚུལ་འཆོས་ཤིང་། ། རིགས་དང་དམ་པའི་
སྤྱོད་པ་དོར། །སེམས་དང་སྤྱོད་པ་གཞན་གྱུར་པས། །བདག་གཞན་ཕུང་བར་བྱེད་
པ་ཡིན། །དེ་ནས་ཆུ་སྲེག་བུ་དང་བྲལ་བ་དེ་རྣམས་སྡུག་བསྔལ་གྱིས་གདུངས་པར་
གྱུར་ནས། དཔོན་པོའི་དྲུང་དུ་སོང་སྟེ་རིགས་མཐུན་པའི་སྐད་ཀྱིས་དུ་བར་་་
བརྩམས་པ་དང༌། དེ་ནས་བྱང་ཆུབ་སེམས་དཔའ་ཆུ་སྲེག་གིས་རང་གི་འཁོར་ཆུ་
413



སྲེག་དེ་རྣམས་སྡུག་བསྔལ་བ་མཐོང་ནས། དེ་རྣམས་ལ་ཚིག་སྙན་པས་དབུགས་
ཕྱུང་ཞིང་ཆུའི་གླིང་ཀུན་ཏུ་ཉུལ་བར་བརྩམས་པ་དང་། ། ཆོས་ཉིད་ཀྱི་བློ་དང་ལྡན་
པའི་བྱང་ཆུབ་སེམས་དཔའ་རྣམས་ནི་ཚུལ་འདི་ལྟ་བུ་ཡིན་ཏེ། ཚུལ་དང་ལྡན་
དང་ཚུལ་ལྡན་མ་ཡིན་པའི། །རྣམ་པ་སྦས་ཀྱང་མངོན་སུམ་ཤེས་འགྱུར་ཏེ། །བློ་
ལྡན་རྣམས་ཀྱིས་རྗེས་སུ་དཔག་པ་ཡི། །རྟགས་ལ་བརྟེན་ནས་མངོན་སུམ་ལྟར་དུ་
རིག། གང་ཞིག་ས་ཡིས་གཡོགས་པའི་མི་གཙང་གཏེར། །དག་བྱེད་ཆུ་རྒྱུན་ཕོག་
པས་དྲི་ངར་འགྱུར། ། ངན་གཡོའི་རང་བཞིན་ཚུལ་འཆོས་ བསྒྱུར་བ་དག །
མཁས་པའི་དྲུང་ན་རྣམ་པ་གཞན་དུ་འགྱུར། །རྣམ་པ་གང་དེ་གསལ་བར་མི་བཟོད་
པ། །འདི་ཡང་འཇིག་རྟེན་གསལ་བར་གྲགས་པ་ཡིན། །དེ་ནས་ཆུ་སྲེག་རྒན་པོ་དེ་
དལ་བུས་འཆེག་ཅིང་ཕྱོགས་ཅིག་ཏུ་སོང་ནས་རྐང་པ་ཡ་གཅིག་བཏེག་ཅིང་འདུག་
པ་བྱང་ཆུབ་སེམས་དཔའ་ཆུ་སྲེག་གིས་མཐོང་ནས། འདི་ནི་རང་གི་རིགས་ཀྱི་
ཕྱིར་རྒོལ་བ་རང་བཞིན་ངན་པ་ཡིན་ནོ་སྙམ་དུ་རིག་ནས་ཚིགས་སུ་བཅད་དེ་སྨྲས་པ།
བདག་གི་སྒོ་ང་ཕྲུ་གུ་དང་། །རུས་ཆགས་རྣམས་ཀྱང་ཟོས་ནས་ནི། །རྐང་པ་གཅིག་
བཙུགས་འདུག་པ་སྟེ། །ཀྱེ་མ་ཁྱོད་ཀྱི་བརྟུལ་ཞུགས་ཡིན། །ཁ་ཅིག་སྨྲ་བ་ཡོང་
བདེན་ཏེ། །གོམ་པ་དལ་བུས་འདོར་བྱེད་ཅིང་། །དལ་བུ་དལ་བུ་སྨྲ་བ་དང༌། །
གཉའ་བ་འགྱུར་བཞིན་བྱེད་པ་ནི། ། དེ་ནི་ངན་གཡོའི་མཚན་ཉིད་ཡིན། ། དེས་
བསམས་པ། ་་དཔོན་པོ་འདིས་ནི་བདག་གི་ རྒྱུས་ཤེས་སོ་སྙམ་ནས་དེ་ཉིད་ལ་
སྐྱབས་སུ་སོང་ངོ༌། ། དེ་ལ་བྱང་ཆུབ་སེམས་པས་སྨྲས་པ། ཁུ་ཁུ་ནམ་ཆུ་སྲེག་གི་
ཚོགས་རྣམས་འཁྲུག་པར་མ་གྱུར་པ་དེ་སྲིད་དུ་ཁྱོད་ཀྱི་སེམས་བདེ་བར་གྱིས་ཤིག
འཇིག་རྟེན་ངན་པར་སྤྱོད་པ་དག །ཆེན་པོ་ཞིག་ལ་བརྟེན་གྱུར་ཀྱང་། ། ཉེས་པ་
མངོན་དུ་གྱུར་ན་ནི། །ཆེད་དུ་སྤངས་པ་བཞིན་དུ་འགྱུར། །དེ་ལྟར་ཐབས་མཁས་
པས་སྨྲས་པས། ཆུ་སྲེག་རྒན་པོ་དེ་བྲོས་ནས་ཆུ་སྲེག་དེ་རྣམས་བདེ་བར་གྱུར་
ཏོ། །བློ་ལྡན་རྣམས་ཀྱི་བློ་ཡི་སྟོབས། ། ཁྱད་པར་གསལ་བར་གྱུར་པ་འདི། །ཉེས་
པའི་མུན་པ་སེལ་བྱེད་པས། །ཉིན་མོར་བྱེད་པ་འབར་བ་བཞིན། །གཞན་དུ་བློ་
414



།
།
།
༈
ལྡན་མིན་པ་དག་འབད་ཀྱང་གཉིས་ཀར་གནོད་འགྱུར་ཏེ། ། ཡལ་ག་དྲུང་ལས་
བྱུང་བའི་མེ། །རང་གཞན་སྲེག་པར་བྱེད་པ་བཞིན། །དེས་ན་ལྷག་པར་མཐུ་ལྡན་
པའི། །ཤེས་རབ་ལམ་ལ་བལྟ་བར་བྱ། །དེ་ལྟ་བས་ན་སྐྱེས་བུ་དམ་པ་རྣམས་ནི་དུད་
འགྲོར་གྱུར་ཀྱང་ཤེས་རབ་ལྷག་པར་གསལ་ཞིང༌། དེའི་དབང་གིས་གཞན་ལ་
ཕན་འདོགས་པ་ལ་མཐུ་དང་ལྡན་པར་འགྱུར་ཞིང་། དུད་འགྲོ་ལའང་ཤེས་རབ་
དང་ལྡན་པོ་མཛེས་པར་འགྱུར་ནི། མི་རྣམས་ལ་ལྟ་སྨོས་ཀྱང་ཅི་དགོས་ཞེས་ཤེས་
རབ་ཀྱི་ཕན་ཡོན་བསྔགས་པ་ལའང་བརྗོད་པར་བྱའོ། །ཆུ་སྲེག་གི་སྐྱེས་པའི་རབས་
ཏེ་ལྔ་བཅུ་དགུ་པའོ།། །། །ཁ ་དགྲ་པ་
ཀ དྲུག་ཅུ་པ། སྟོན་པ་ཤེས་རབ་སྣ་ཚོགས་ཀྱི་སྐྱེས་པའི་རབས། །
༈ སྐྱེས་བུ་དམ་པ་རྣམས་ནི་ཤེས་རབ་དང་ཏིང་ངེ་འཛིན་གྱི་མཐུ་དཔག་ཏུ་
མེད་པས་ལྟ་བ་ལོག་པའི་དབང་གིས་ ཉམ་ང་བར་ཞུགས་ པའི་ སྐྱེ་བོ་རྣམས་ སྡུག་
བསྔལ་ལས་དྲངས་ནས་ཡང་དག་པའི་ལྟ་བ་ལ་སྦྱོར་ཞིང་ཐམས་ཅད་མཁྱེན་པ་ཉིད་
ཀྱི་གོ་འཕང་ལ་འཇོག་པར་བྱེད་དོ། ། དེ་ཡང་འདི་སྐད་ཐོས་ཏེ། སྔོན་བྱུང་བ་
འདས་པའི་དུས་དཔག་ཏུ་མེད་པའི་སྔོན་རོལ་ཏུ་བཅོམ་ལྡན་འདས་འདི་བྱང་ཆུབ་
ཀྱི་སྤྱད་པ་སྤྱོད་པ་ནི་རེ་ཞིག་ཅིག་སྟོན་པ་ཤེས་རབ་སྣ་ཚོགས་ཞེས་བྱ་བར་གྱུར་ཏོ་
ཞེས་གྲགས་སོ། །དེ་ནི་གཞན་དུ་སྦྱངས་པའི་མཐུ་དང་སྙིང་རྗེ་ཆེན་པོའི་དབང་གིས་
སེམས་ཅན་གྱི་དོན་བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུར་སྐྱེས་པར་གྱུར་ཅིང་།
ཤེས་རབ་ཀྱི་མཐུ་དཔག་ཏུ་མེད་པོས་རིག་བྱེད་ཀྱི་ཚོགས་ཇི་སྙེད་པ་ཐམས་ཅད་ཁོང་
དུ་ཆུད་ཅིང་བསམ་གཏན་གྱི་མཐུ་ཐོབ་པ། མངོན་པར་ཤེས་པ་ལྔ་དང་ལྡན་ཞིང་
འགྲོ་བ་རྣམས་ཀྱི་བློ་དང་མཐུན་པར་དོན་བྱ་བ་དེ་དང་དེ་ལ་དུབ་པ་མེད་པ་ཞིག་ཏུ་
གྱུར་ཏོ། །རིག་བྱེད་རྣམས་ལ་དེ་ནི་ཚངས་པ་བཞིན། །གཙུག་ལག་དོན་ལ་མཁས་
ཤིང་གསལ་བར་རིག། དཀའ་ཐུབ་ཅན་ གྱི་འབྲས་བུ་གྲུབ་པའི་མཆོག །
ཐུབ་པ་བཞིན་དུ་འཇིག་རྟེན་གསལ་བར་སྟོན། །སྐྱེ་དགུ་རྣམས་ཀྱི་དོན་སྤྱོད་ཉི་མ་
415



བཞིན། །མཉམ་པ་ཉིད་དུ་བློ་ཡི་མུན་པ་འཇོམས། །དེ་ནི་ཤེས་རབ་སྙིང་རྗེའི་རང་
བཞིན་པས། །གཞན་གྱི་དོན་ལ་སྐྱོ་ཞིང་དུབ་པ་མེད། །དེ་ལྟ་བུའི་བྱང་ཆུབ་སེམས་
དཔའ་དེ་དབེན་པར་ཏིང་ངེ་འཛིན་ལ་མཉམ་པར་འཇོག་ཅིང༌། དུས་ལ་བབ་
པར་འགྲོ་བའི་དོན་སྤྱོད་པ་ན། རེ་ཞིག་ཅིག་དྲང་སྲོང་རིགས་མཆོག་མ་ཡིན་པ་
ཞེས་བྱ་བ་ཞིག་བྱུང་སྟེ། དེ་འདོད་པ་རྣམས་ལ་འཆིང་བར་བྱེད་པར་འདུ་ཤེས་
སྤོང་བ་ཞིག་བྱུང་སྟེ། དེས་འཇིག་རྟེན་པའི་བསམ་གཏན་རྟོག་པ་དང་བཅས་
ཤིང་དཔྱོད་པ་དང་བཅས་པ་ཐོབ་ནས་འདི་སྙམ་དུ་གྱུར་ཏེ། གང་ལ་རྟོག་པ་དང་
དཔྱོད་པ་ཅན་འདི་ནི་རབ་ཏུ་མ་ཞི་བ་ཡིན་ཏེ། འདི་བས་གཞན་ཞིག་གོང་མར་
གྱུར་པ་ཡོད་དོ་སྙམ་ནས་བསམ་གཏན་སྒོམ་པ་ལས་དེས་རྟོག་དཔྱོད་ནུབ་པའི་
བསམ་གཏན་ཐོབ་སྟེ། འདི་ནི་ཞི་བ་དང་གྱ་ནོམ་པའོ། །རྟོག་པ་ཐམས་ཅད་ནུབ་
པས་ན་ཕུང་པོ་ལྷག་མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་པའོ་སྙམ་
ནས་དེ་ཏིང་ངེ་འཛིན་དེ་ལས་ལངས་ཏེ། སྲོག་ཆགས་འབུམ་ཕྲག་དུ་མ་རྣམས་ལ་
ཏིང་ངེ་འཛིན་དེ་རྗེས་སུ་བསྟན་པར་གྱུར་ཏོ། །འཇིག་རྟེན་རྣམས་ནི་ཤེས་རབ་མཐུ་
ཆུང་ཞིང་། །བསམ་གཏན་བདེ་བའི་རོ་ལ་ཆགས་གྱུར་པས། །འབད་པ་དོན་མེད་
སྡུག་བསྔལ་བསྐྱེད་གྱུར་ཏེ། །རིག་སྔགས་རྣོན་པོའི་སྒྲུབ་པ་ལོག་པ་བཞིན། །དེའི་
ཚེ་སྐྱེ་བོ་མང་པོ་དེ་རྣམས་འདི་སྙམ་དུ་གྱུར་ཏེ། གང་རྟོག་པ་དང་དཔྱོད་པ་སྤངས་
པ་དེ་ནི་མྱ་ངན་ལས་འདས་པ་སྟེ་སྐྱེ་བ་མེད་པ་ཐོབ་བོ་སྙམ་མོ། ། དེ་དག་བསམ་
གཏན་དེ་ལ་ཞེན་པར་གྱུར་པའི་དབང་གིས་ཤེས་རབ་ཀྱིས་མ་ཟིན་ཅིང་བླ་ན་མེད་
པའི་བྱང་ཆུབ་ཀྱི་ལམ་ལས་རིང་དུ་གྱུར་ཏེ། དེ་དག་རྟོག་པ་མེད་པ་ལ་མཐར་ཐུག་
ཏུ་འཛིན་པའི་དབང་གིས་དུས་འདས་ཏེ་ཐམས་ཅད་ཀྱང་འཆི་བའི་དུས་ལ་བབ་པ་
ན། བསམ་གཏན་གྱི་ཉེར་བསྡོགས་དེ་ལ་བརྟེན་ནས་རྟོག་པ་མེད་པའི་དགའ་བ་
དང་བདེ་བ་ལས་བྱུང་བའི་མཐུས་འོད་གསལ་གྱི་ལྷ་རྣམས་སུ་སྐྱེས་ཏེ་གཞལ་མེད་
ཁང་གི་སྣང་བ་བྱུང་བར་གྱུར་ཏོ། །དེའི་ཚེ་ཤེས་རབ་ཀྱི་སྟོབས་ཞན་པའི་སྐྱེས་བུ་དེ་
རྣམས་འདི་སྙམ་དུ་གྱུར་ཏེ། ཀྱེ་མའོ་འཇིག་རྟེན་ན་མྱ་ངན་ལས་འདའོ་ཞེས་སྨྲ་བ་
416



དེ་ནི་ལོག་པར་ཞུགས་པའོ། ། དེ་ཅིའི་ཕྱིར་ཞེ་ན། བདག་ཅག་རྣམས་ནི་རྟོག་
དཔྱོད་ལས་འདས་པའི་ཏིང་ངེ་འཛིན་ཐོབ་ཀྱང་འདིར་སྐྱེས་པར་གྱུར་ཏོ་སྙམ་མོ།།
ཁམས་གསུམ་ཏིང་འཛིན་ཚུལ་ལ་རྨོངས་གྱུར་ཅིང་། །སྒྱུ་མ་ལྟ་བུའི་ཤེས་རབ་ཉམས་
གྱུར་པས། །འཁོར་བའི་རྒྱ་མཚོའི་ཕ་རོལ་འདའ་མིན་ཏེ། ། ལོག་པའི་རླུང་གིས་
དྲངས་པའི་གྲུ་ཞིག་བཞིན། ། ལོག་ལྟའི་རླུང་ཆེན་དྲག་པོས་བདས་པ་ཡིས། ། མི་
བཟད་འབར་བའི་སྡུག་བསྔལ་མྱོང་བར་འགྱུར། ། ཡང་དག་མིན་ལ་ཡང་དག་ལམ་
རྟོག་པ། །ལོག་པའི་ལྟ་བ་མུན་པས་ཁེབས་པ་དག །བདག་མེད་གནས་ལ་བདག་
ཏུ་རྟོག་བྱེད་ཅིང་། །ཡུལ་གྱི་ཀུན་རྟོག་ནུབ་པར་གྱུར་པ་ལ། །འབྲས་བུར་ཞེན་པས་
ལོག་ པའི་ ལམ་ དུ་འགྲོ། །འཇིག་ རྟེན་ གནོད་ བྱེད་ དུག་ ནི་ རེ་ ཞིག་ དུག ༧ །
བསམ་པའི་དུག་ནི་རྣམ་ཀུན་གནོད་པར་བྱེད། ། དེ་བས་མཁས་རྣམས་ཀུན་རྟོག་
དུག་སྤོངས་ཤིག ༡ ། དེ་ལྟར་སེམས་ཅན་དེ་རྣམས་ལོག་པར་ལྟ་བ་དེའི་དབང་གིས་
བསོད་ནམས་དང་ཏིང་ངེ་འཛིན་གྱི་མཐུ་ཉམས་ནས་གཞལ་མེད་ཁང་དེ་དག་མི་
སྣང་བར་གྱུར་ཅིང་དེ་མ་ཐག་ཏུ་སེམས་ཅན་དམྱལ་བ་ཆེན་པོར་ལྟུང་བར་གྱུར་
ཏོ། ། ཤེས་རབ་མཐུ་ཡིས་ཡོངས་སུ་མ་ཟིན་པའི། །རྟོག་དཔྱོད་ནུབ་པའི་གནས་པ་
དེ་ཉིད་ལ། ། མཐར་འཛིན་ཞེན་པའི་བདུད་ཀྱི་ཕོ་ཉ་ཡིས། ། ལོག་ལྟའི་ཞགས་པ་
དམ་པོས་རབ་བཅིངས་ཏེ། ། མི་བཟད་དམྱལ་བའི་གནས་སུ་དྲངས་གྱུར་ཅིང་། །
ཉམ་ཐག་ཆོ་ངེས་འབྱིན་པ་ཙམ་ལ་ཞུགས། །དེ་ལྟར་སེམས་ཅན་དེ་དག་ལས་ཀྱི་
མུན་པ་ཆེན་པོས་འཐིབས་ཤིང་བསམ་གཏན་གྱི་བདེ་བ་བཅོམ་ནས། །ངན་སོང་གི་
གནས་འབར་བ་ཆེན་པོ་དེ་ན་སྡུག་བསྔལ་བརྒྱ་ཕྲག་དུ་མས་ཉམ་ཐག་པ་དེ་རྣམས་
བྲམ་ཟེའི་དྲང་སྲོང་མངོན་པར་ཤེས་པ་ལྔ་དང་ལྡན་པ་ཤེས་རབ་སྣ་ཚོགས་ཞེས་བྱ་བ་
དེའི་མངོན་པར་ཤེས་པས་མཐོང་ནས། ཀྱེ་མ་འཇིག་རྟེན་ན་གནས་པ་འདི་་་
རྣམས་ རབ་ ཏུ་ཉམས་ཏེ་ལོག་པར་ལྟ་བའི་དབང་ གིས་ སེམས་ ཅན་འདི་རྣམས་་་
དམྱལ་བ་ཆེན་པོར་རབ་ཏུ་ལྟུང་ངོ་སྙམ་མོ། ། རྒྱུ་དེས་སེམས་དཔའ་ཆེན་པོ་དེ་སྙིང་
རྗེའི་དབང་གིས་འདི་སྙམ་དུ་དགོངས་པར་ངེས་ཏེ། 1:|:ཀྱེ་མ་མཚར་བྱས།།	འཇིག་
417



རྟེན་ཀུན་ཏུ་རྟོག་པས་ཉམས། ། བདག་དང་གཞན་དུ་ཀུན་རྟོག་ པ། །གཡོ་བའི་
རྐྱེན་གྱིས་རྣམ་པར་ཤེས། ། སྲེད་ལ་ཚོར་ཞིང་ཉེར་ལེན་པ། །ལྟ་ སོགས་འཇིག་་་
ཚོགས་རྐྱེན་གྱིས་འདིར། །རྣམ་པ་ཀུན་ཏུ་བཅོམ་པར་གྱུར། །ཡང་ཡང་འཇིག་རྟེན་
གར་མཁན་བཞིན། །སྣ་ཚོགས་རྟོག་པས་གར་བྱེད་དོ། །འདི་ན་བསམ་གཏན་བདེ་
བས་ལུས་སེམས་བརླན་བྱེད་པ། ། སྲེད་པས་བདག་ལྟའི་ཤུགས་དྲག་ཆུ་ཀླུང་དུ་
བདས་ཏེ། ། ཤེས་རབ་གྲུ་ཆེན་བཤེས་གཉེན་དམ་པ་དང་བྲལ་བས། ། སྐྱབས་མེད་
གཡོ་བཞིན་ངན་འགྲོའི་ཆུ་སྲིན་ཁར་ལྷུང་སྟེ། ། སྣ་ཚོགས་སྡུག་བསྔལ་མཆེ་བ་རྣོན་
པོས་རབ་རྨས་ནས། །ཀུན་ཏུ་རྨོངས་བྱས་གཏི་མུག་ཆུ་སྲིན་ལྟོ་བར་གནས། །ད་དེ་
བས་ན་ཅི་ནས་བདག་གིས་འདི་རྣམས་ཀྱི་དོན་བྱ་བའི་དུས་ལ་བབ་བོ་སྙམ་དུ་
དགོངས་སོ། །བྱང་ཆུབ་སེམས་དཔའ་མཐུ་ཆེན་རྣམས། །ཉམ་ཐག་གྱུར་པའི་འགྲོ་
བ་ལ། །དོན་བྱའི་སེམས་ཀྱིས་བསྐུལ་གྱུར་པས། ། དེ་དང་ལྷན་ཅིག་སྤྱོད་པ་འདྲ། །
དེ་ནས་དྲང་སྲོང་ཆེན་པོ་དེ་ཏིང་ངེ་འཛིན་ལ་མཉམ་པར་བཞག་ནས། བདག་
ཉིད་ཀྱི་རྫུ་འཕྲུལ་གྱི་སྟོབས་བསྐྱེད་པས་སེམས་ཅན་དམྱལ་བ་ཆེན་པོ་དེ་ཐམས་ཅད་
བསིལ་བར་བྱས་སོ། །གང་གིས་དམྱལ་བའི་མེ་ཆེན་འབར་ཞིང་འཁྲུག་པ་ཡང༌། །
ཏིང་འཛིན་ཆུ་ཀླུང་སྙིང་རྗེའི་སྟོབས་ཀྱིས་ཆར་ཕབ་པས། །བསིལ་བར་གྱུར་ནས་
སེམས་ ཅན་དེ་དག་སྒྲ་འབྱིན་ཅིང༌། ། ཀྱེ་མའོ་འདི་ལྟར་གྱུར་པ་འདི་ནི་ཅི་ཞིག་
ཞེས། །ཅུང་ཟད་ངལ་སོས་དགའ་བས་ཕྱོགས་རྣམས་ཀུན་ཏུ་བལྟས། །བདག་ཉིད་
ཆེ་དེ་ཟླ་བའི་དཀྱིལ་འཁོར་ཤར་བ་བཞིན། །དཀར་ཞིང་མཛེས་ལ་བསིལ་ཟེར་འོད་
རྣམས་འགྱེད་པ་མཐོང༌། །ཉམ་ཐག་དེ་རྣམས་མགོན་པོ་དེ་ལ་གུས་པར་གྱུར། །དེ་
ནས་བདག་ཉིད་ཆེན་པོ་དེས་དམྱལ་བ་པ་དེ་རྣམས་ལ་སྙན་པའི་སྒྲ་ཕྱུང་སྟེ་སྨྲས་པ།
ཀྱེ་མ་སེམས་ཅན་ཁྱེད་རྣམས་ཀུན། །ལོག་པར་ལྟ་བའི་དབང་གིས་ སུ། ། མི་བཟད་
དམྱལ་བའི་གནས་སུ་ལྷུང༌། །ཉམ་ཐག་འཁྲུག་པའི་སྡུག་བསྔལ་མྱོང་། ། སྔོན་ཚེ་མི་
ཡི་སྲིད་པར་སྐྱེས་པ་ནི། །རྟོག་དཔྱོད་ནུབ་པའི་བསམ་གཏན་ཏིང་འཛིན་ལ། ། མྱ་
ངན་འདས་པར་ཁྱེད་རྣམས་འདུ་ཤེས་ཏེ། །འོད་གསལ་ལྷ་ཡི་གཞལ་མེད་སྐྱེས་པ་
418



ན། ། ལོག་པར་རྟོག་པའི་དབང་གིས་དམྱལ་བར་ལྷུང༌། ། ད་ནི་ཁྱེད་ཅག་ལོག་ལྟ་
རིང་དུ་སྤོངས། །མྱ་ངན་འདས་པའང་ཡོད་པ་ཤེས་པར་བྱོས། ། རྟོག་དཔྱོད་ནུབ་
སྟེ་མྱ་ངན་འདས་མིན་པས། ། ཤེས་རབ་མཐུ་ཡིས་ཁམས་གསུམ་ཀུན་མཐོང་ནས། །
འཁྲུལ་བའི་དྲ་བ་རིང་དུ་བསལ་བྱས་ཏེ། །དམ་པའི་ཆོས་ལ་གཅིག་ ཏུ་གུས་པར་
བྱོས། །དོན་དམ་མྱ་ངན་འདས་པ་ཐོབ་པར་འགྱུར། །ད་ནས་སེམས་ཅན་དམྱལ་
བ་པ་དེ་དག་གིས་དེ་ལྟ་བུའི་སྒྲ་ཐོས་ཏེ། མྱ་ངན་ལས་འདས་པའི་འདུ་ཤེས་རྙེད་
ཅིང་སྐྱེས་བུ་དམ་པ་དེ་ལ་གུས་པའི་དབང་གིས་སེམས་ཅན་དེ་རྣམས་དམྱལ་བའི་
ལུས་དེ་ནས་ཤི་འཕོས་ཏེ་བདེ་འགྲོ་མཐོ་རིས་ཀྱི་གོ་འཕང་ཐོབ་ནས་ཐམས་ཅད་ཀྱང་
གུས་པས་འཕངས་པའི་དབང་གིས་སྟོན་པ་ཤེས་རབ་སྣ་ཚོགས་དེའི་དྲུང་དུ་ལྷགས་
སོ། །དེར་ལྷགས་ནས་ཀྱང་སྐྱེས་བུ་དམ་པ་དེས་སེམས་ཅན་དེ་རྣམས་ལ་འཇིག་རྟེན་
གྱི་བསྟན་བཅོས་ཐམས་ཅད་ནས་དགྲ་བཅོམ་པའི་བར་གྱི་ལམ་ ཡང་དག་པར་''
བསྟན་ཏེ་ཐམས་ཅད་ཀྱང་བྱང་ཆུབ་ཀྱི་མཐས་གཏུགས་པར་བྱས་སོ། །ཐུགས་རྗེའི་
མངའ་བདག་ཤེས་རབ་སྟོབས་ལྡན་རྣམས། །འགྲོ་བའི་ལོག་ལྟ་རིང་ནས་གཅོད་
མཛད་པ། །མཁྱེན་པའི་རལ་གྲི་ཐུགས་རྗེའི་ཕྱག་གིས་འཛིན། །འཆིང་བའི་བདུད་
རྣམས་གཅོད་མཛད་བླ་མེད་དོ། ། དེ་ལྟ་བས་ན་འདོད་པ་དང་གཟུགས་དང་་་་
གཟུགས་མེད་པའི་བསམ་གཏན་གྱི་འཆིང་བ་ཐམས་ཅད་གཅོད་པར་བྱེད་པའི་ཤེས་
རབ་ཀྱི་ལམ་སྟོང་པ་དང་སྙིང་རྗེ་ཟུང་དུ་འཇུག་པ་བསྐྱེད་པར་བྱའོ་ཞེས་ཤེས་རབ་
དང་མཐུན་པའི་མདོ་སྡེ་རྣམས་ལའང་སྦྱར་བར་བྱའོ། །དེ་བཞིན་དུ་སྦྱིན་པ་ནས་
བསམ་གཏན་གྱི་བར་ལ་ཤེས་རབ་ཀྱིས་ཡོངས་སུ་ཟིན་པས་བླ་ན་མེད་པའི་བྱང་ཆུབ་
ཏུ་འགྱུར་ཞིང་མ་ཟིན་པས་ནི་མི་འགྱུར་རོ་ཞེས་བརྗོད་པར་བྱའོ། །བདག་ཅག་གི་
སྟོན་པ་འདི་ནི་སྔོན་ཡང་ཐུགས་རྗེ་དཔག་ཏུ་མེད་པས་སེམས་ཅན་གྱི་ལོག་པར་ལྟ་བ་
ཐམས་ཅད་གཅོད་པར་མཛད་ན། མངོན་པར་རྫོགས་པར་སངས་རྒྱས་ནས་ལྟ་ཅི་
སྨོས་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ། སྟོན་པ་
ཤེས་རབ་སྣ་ཚོགས་ཀྱི་སྐྱེས་པའི་རབས་ཏེ་དྲུག་ཅུ་པའོ། ༢ ༣ ས་
419



སྡོམ་ལ། ཚངས་བྱིན་ཆོས་ཚོལ་ཡེ་ཤེས་ལྡན། །ཆུ་འབེབས་དང་ནི་མེ་ལོང་
གདོང༌། ། གནག་ལྷས་སྐྱེས་དང་གཞོན་ནུ་དང༌། ། རྔ་དང་ཆུ་སྲེག་དྲང་སྲོང་་་
བཅུ།། །། ནད་ཀ
དཀ །
རེ་གཅིག་པ། དེད་དཔོན་སྙིང་རྗེ་ཆེན་པོའི་སྐྱེས་པའི་རབས།་
ཀཞི་། སྐྱེས་བུ་དམ་པ་རྣམས་ནི་སྙིང་རྗེ་ཆེན་པོ་དང་ཐབས་མཁས་པས་རང་དང་
གཞན་གྱི་དོན་བདེ་བླག་ཏུ་འགྲུབ་པར་འགྱུར་རོ། ། དེ་ཡང་འདི་སྐད་ཐོས་ཏེ། །
སྔོན་བྱུང་བ་འདས་པའི་དུས་ན་བཅོམ་ལྡན་འདས་འདི་བྱང་ཆུབ་སེམས་པར་གྱུར་
པ་ན་སེམས་ཅན་གྱི་དོན་བྱ་བར་ཁྱད་པར་ཅན་ལ་ཞུགས་པ་སྙིང་རྗེ་ཆེན་པོས་རྒྱུད་
བསྐུལ་བའི་དེད་དཔོན་ཞིག་ཏུ་གྱུར་ཏོ་ཞེས་གྲགས་སོ། །སྲིད་པ་གཞན་དུ་སྦྱངས་
པའི་མཐུ་ཆེ་ཞིང༌། །སྦྱིན་པའི་ཕ་རོལ་ལེགས་པར་སོན་གྱུར་ཀྱང་། །གཞན་ལ་ཕན་
པའི་དོན་བཞིན་སྤྱོད་པ་དག། ལོངས་སྤྱོད་སྒྲུབ་པ་ལྟ་བུར་སྟོན་པར་བྱེད། །ཉེས་
པའི་ཚོགས་བཅོམ་ཕ་རོལ་མཐར་ཕྱིན་པའི། ། རིན་ཆེན་གླིང་དུ་འདྲེན་པར་བྱེད་པ་
ཡིས། །དེད་དཔོན་ཆེན་པོའི་མིང་ནི་དོན་བཞིན་གྱུར། ། དེ་བས་འདིར་ནི་སྙིང་རྗེ་
ཅན་ཞེས་གྲགས། །དེ་ལྟར་དེད་དཔོན་དེ་ཚོང་པ་ལྔ་བརྒྱ་དང་བཅས་པ་དབུལ་བར་
གྱུར་པའི་སེམས་ཅན་ཕན་པར་འདོད་པའི་སེམས་ཀྱིས་རྒྱ་མཚོའི་འཇིངས་ཆེན་པོ་
གང་ན་སྐྱེ་བོ་ཕལ་གྱིས་དཔག་པར་དཀའ་བ་རྣམས་ན་གནས་པའི་རིན་པོ་ཆེའི་གླིང་
ཐ་དད་པ་རྣམས་ལས་ གསེར་དང་དངུལ་དང་བཻཌཱུརྱ་དང༌། པདྨ་རཱ་ག་དང༌།
ཨནྡ་རྙིལ་དང༌། སྤུག་དང༌། རྡོའི་སྙིང་པོ་དང༌། མར་གད་དང༌། ཀ་ཀི་ཏྲ་
དང༌། མུ་ཏིག་དང༌། སྤུར་ལེན་ལ་སོགས་པའི་རིན་པོ་ཆེ་དཔག་ཏུ་མེད་པ་
རྣམས་བླངས་ནས་གཞན་ལ་ཕན་པར་བྱེད་ཅིང་། སྐྱེ་བོ་རྣམས་ཡིད་མགུ་བར་
བྱེད་པ་ལས། དུས་རེ་ཞིག་སླར་ཡང་ཚོང་པ་ལྔ་བརྒྱ་དང་བཅས་པ་རྒྱ་མཚོར་
ཞུགས་པ་ལས། དེ་རྣམས་ཀྱི་ནང་ན་མི་སྡིག་པའི་ལས་ ངན་ པ་ ལ་ཞུགས་པ།
མདའ་དང་མཚོན་ཆའི་ཐབས་ལ་བསླེབས་པ། རྐུ་བ་དང་ཕ་རོལ་གྱི་ནོར་འཕྲོག་
420



པ་ལ་གོམས་པ་ཞིག་ཀྱང་ཚོང་པའི་ཆ་ལུགས་ལྟར་བཅོས་ཏེ་གྲུ་དེར་ཞུགས་པར་གྱུར།
ཏོ། །ངན་པར་སྤྱོད་པའི་སྐྱེ་བོ་ནི། །གུས་པའི་ཚུལ་དུ་འཆོས་བྱེད་ཀྱང་། །ཇི་ལྟར་
བྱི་ལའི་སྤྱོད་པ་བཞིན། །གནོད་པར་བྱེད་པ་ཁོ་ན་སེམས། ། གང་ན་རྒྱ་མཚོའི་གྲུ་
ཆེན་ནོར་དབྱིག་གིས། ། གང་བ་དེ་ཡི་བགོ་བཤའི་སྐལ་བ་ཡང༌། །གང་གིས་ཚེ་
གཅིག་ཟད་པར་ནུས་མིན་ཀྱང་། །ཆོག་ཤེས་མེད་པས་ངན་པར་སྤྱོད་ལ་གཞོལ། །
དེ་ནས་མི་གཡོ་ཅན་དེ་ནི་བདག་གིས་ཚོང་པ་འདི་ཐམས་ཅད་སྲོག་དང་ཕྲལ་ནས་
ནོར་ཐམས་ཅད་ཁྱེར་ཏེ་འཛམ་བུའི་གླིང་དུ་འགྲོའོ་སྙམ་དུ་སེམས་སོ། །དེའི་ཚེ་དེད་
དཔོན་སྙིང་རྗེ་ཆེན་པོ་གཉིད་ལོག་པའི་རྨི་ལམ་དུ། ། རྒྱ་མཚོ་ལ་གནས་པའི་ལྷ་དེ་
རྣམས་ཀྱིས་བསྟན་པ། 1:|:ཁྱེད་ཀྱི་གྲུ་འདི་ན་མི་མིང་དང་རུས་འདི་ལྟ་བུ་ཞེས་བྱ་བ་
སླུ་བར་བྱེད་པ་གཞན་གྱི་ནོར་འཕྲོག་པ་འདི་ཡོད་དེ། ༧ དེས་ནི་ཚོང་པ་འདི་རྣམས་
སྲོག་དང་ཕྲལ་ཏེ་ནོར་རྣམས་ཁྱེར་ཏེ་འཛམ་བུའི་གླིང་དུ་འགྲོ་བར་སེམས་ཀྱིས།
འདིས་སྡིག་པའི་ལས་འདི་བྱས་ན་ཚོང་བ་ལྔ་བརྒྱ་པོ་འདི་བླ་ན་མེད་པའི་བྱང་ཆུབ་
ལ་གནས་པའི་ཕྱིར་མི་ལྡོག་པ་ཡིན་པས། དེའི་ལས་ཀྱི་སྒྲིབ་པ་ནི་བྱང་ཆུབ་སེམས་
དཔའ་རེ་རེའི་ཕྱིར་ཡང༌། ཇི་སྲིད་བྱང་ཆུབ་སེམས་དཔའ་རེ་རེའི་ཀྱང་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་བསྒྲུབ་པར་འགྱུར་བ་དེ་སྲིད་ཀྱི་བསྐལ་པར་
སེམས་ཅན་དམྱལ་བ་ཆེན་པོར་འཚེད་པར་འགྱུར་ཏེ། དེ་བས་ན་དེད་དཔོན་
ཆེན་པོ་ཁྱོད་ཀྱིས་ཅི་ནས་ཀྱང་མི་འདིའང་སེམས་ཅན་དམྱལ་བ་ཆེན་པོར་མི་སྐྱེ་བ་
དང༌། །བྱང་ཆུབ་སེམས་དཔའ་དེ་དག་ཀྱང་བསད་པར་མི་འགྱུར་བ་དེ་ལྟར་
ཐབས་སེམས་ཤིག་ཅེས་རྨི་ལམ་དུ་བསྟན་ཏོ། ། དེ་ནས་དེད་དཔོན་སྙིང་རྗེ་ཅན། །
སྙིང་རྗེའི་བདག་ཉིད་བརྟན་པ་དེ། །བརྟན་པའི་སེམས་ཀྱིས་རབ་ཏུ་བརྟགས། །
བརྟགས་ནས་ཇི་ལྟར་རིགས་པ་སྙམ། །ཀྱེ་མ་འདི་རྣམས་བསད་པར་མི་འགྱུར་
ལེ། །འདི་ཡང་ངན་སེམས་བཟློག་པར་ཇི་ལྟར་འགྱུར། །གལ་ཏེ་ཚོང་པ་རྣམས་ལ་
སྐྲུན་བྱས་ཀྱང་། །དེ་དག་འཁྲུགས་པས་རྣམ་སྨིན་མི་བཟད་འཕུལ། ། འོན་ཏམ་
འདི་ཡི་ངན་སྤྱོད་ཅི་ལྟར་བཟློག། ཀྱེ་མ་བདག་གི་སེམས་ནི་བསྲེགས་པ་བཞིན། །
421



ད་ནི་འདི་ལ་ཐབས་གཞན་ཡོད་མིན་ཏེ། ། བདག་ནི་སེམས་ཅན་དམྱལ་བར་སོང་།
ཡང་རུང་། །གཞན་ལ་ཕན་ཅིང་བདེ་ལ་སྦྱོར་ནུས་ན། ། སྙིང་རྗེའི་བདག་ཉིད་དམ་
བཅའ་བརྟན་པ་དག ། གཞན་གྱི་སྡུག་བསྔལ་བདག་གི་ཁུར་ཡིན་མོད། །དེ་བས་
ད་ནི་བརྩོན་པར་བྱ་བའི་རིགས། །དེ་ནས་དེད་དཔོན་སྙིང་རྗེ་ཅན་གྱིས་འདི་སྙམ་
དུ་བློ་ལ་ངེས་པར་བྱས་ཏེ་བདག་སེམས་ཅན་དམྱལ་བ་ཆེན་པོར་བསྐལ་པ་བརྒྱ་སྟོང་
དུ་སོང་ཡང་རུང་གིས། མི་འདི་དམྱལ་བར་མི་ལྟུང་བར་བྱ་བ་དང་། ཚོང་པ་
འདི་རྣམས་ཀྱང་སྲོག་བསྐྱབ་པའི་ཕྱིར་བདག་གིས་མི་ངན་པ་འདི་བསད་པར་བྱའོ་
སྙམ་དུ་ངེས་པར་བྱས་ནས། སྙིང་རྗེའི་བདག་ཉིད་བརྟན་པ་ལ། །ལས་འདི་ཤིན་
ཏུ་དཀའ་གྱུར་ཀྱང་། ། གཞན་དོན་སྤྱད་ཕྱིར་འབད་པ་ཡིས། ། ཨུཏྤལ་འདབ་མ་
ལྟར་སྔོ་བའི། །རལ་གྲི་ཕྱུང་ནས་སྡིག་ཅན་དེ། །མ་ཚོར་བར་ནི་སྲོག་དང་ཕྲལ། །
དེ་ལྟར་མི་དེ་བསད་པར་གྱུར་པ་དང་། ། ཚོང་པའི་ཚོགས་རྣམས་འདི་ཡི་རྒྱུ་ཅི་
ཞེས། །དེད་དཔོན་ཆེན་པོ་དེ་ཡི་དྲུང་དུ་འོངས། །དེ་ཡིས་རབ་ཏུ་གསལ་བར་ཚིག་
སྨྲས་པ། །མི་འདིས་སྡིག་པ་མི་བཟད་པ། །རབ་ཏུ་སྤྱད་དེ་ཁྱེད་རྣམས་ཀུན། །སྲོག་
དང་ཕྲལ་ཏེ་ནོར་ཁྱེར་ནས། །འདི་ཡང་དཔག་མེད་དམྱལ་བར་ནི། །འཆེད་བར་
འགྱུར་ཞེས་ལྷ་ཡིས་བསྟན། །དེ་ཕྱིར་བདག་ནི་སྡིག་ཅན་གྱུར། །དེ་སྐད་ཅེས་སྨྲས་
པ་ཐོས་ནས། ཚོང་པ་དེ་རྣམས་ཡིད་ཆེས་ལ་ཡ་མཚན་ཆེ་བར་གྱུར་ཅིང་དེད་
དཔོན་ཆེན་པོ་དེ་ལ་ཡིད་དགའ་བས་འདི་སྐད་དུ་བརྗོད་པ་སྙམ་སེམས་སོ། ། ཨེ་
མའོ་ཐབས་མཁས་ཨེ་མའོ་སྙིང་རྗེ་ལྡན། །གང་གིས་བདག་ཅག་སྲོག་ཀྱང་སྦྱིན་བྱེད་
ཅིང༌། ། སྡིག་ཅན་འདི་ཡང་དམྱལ་བའི་གནས་ལས་བསྒྲལ། །ཁྱོད་ནི་བདག་ཅག་
དོན་རྣམས་མཛད་པར་ངེས། ། བདག་ཉིད་ཆེ་བས་བདག་གི་བདེ་མ་ཆགས། །
སེམས་ཅན་ཆེད་དུ་སྡུག་བསྔལ་ཁུར་ཆེན་ཁྱེར། ཁྱོད་ཀྱིས་མགོན་བཅས་སྡིག་པ་
ཅན་འདི་ཡང༌། །ད་ནི་ངེས་པར་ཐར་བའི་ལམ་དུ་འགྲོ། ། སྐུལ་བ་ཆེན་པོ་ལེགས་སོ་
ལེགས་སོ་འདི་ནི་སྙིང་རྗེ་ཆེན་པོ་དང་རྗེས་སུ་མཐུན་ནོ། ། བདག་ཅག་ཐམས་ཅད་
ལ་བརྩེ་བར་མཛད་དོ་ཞེས་སྨྲས་སོ། ། མི་དེ་ཡང་ཚེ་འཕོས་མ་ཐག་ཏུ་མཐོ་རིས་ཀྱི་
422



གནས་སུ་སྐྱེས་སོ་ཞེས་གྲགས་སོ། །དེ་ལྟར་བྱང་ཆུབ་སེམས་དཔའི་སྤྱོད་པ་དང༌། །
རང་ཉིད་བདེ་འདོད་མཚུངས་པ་མ་ཡིན་ཏེ། ། སོ་སོའི་ནུས་པ་བསམ་གྱིས་མི་ཁྱབ་
པ། ། སྔགས་དང་སྨན་དང་ནོར་བུའི་ཡོན་ཏན་བཞིན། །སོ་སོར་གསལ་བར་འཇིག་
རྟེན་འབྱུང་བ་ཡིན། །འདི་ཡང་རྒྱལ་བ་རྣམས་ཀྱིས་བསྟན་པ་ཡིན། །དེ་ལྟ་བས་ན་
སྐྱེས་བུ་དམ་པ་རྣམས་ནི་འགྲོ་བ་གཞན་གྱི་དོན་དུ་འཇིག་རྟེན་འཛིན་པ་ཡིན་ནོ་ཞེས་
བརྗོད་པར་བྱའོ། །བྱང་ཆུབ་སེམས་དཔའི་སྤྱོད་པ་བསྟན་པ་དང་སངས་རྒྱས་ཀྱི་
ཡོན་ཏན་བསྔགས་པ་ལའང་བརྗོད་པར་བྱའོ། ། དོན་འདི་ལ་བཅོམ་ལྡན་འདས་
ཀྱིས་བཀའ་སྩལ་པ། རིགས་ཀྱི་བུ། ནོ ངས་ཐབས་མཁས་པ་དེ་དང་སྙིང་རྗེ་ཆེན་
པོ་དེས་བསྐལ་བ་བརྒྱ་ཕྲག་སྟོང་དུ་འཁོར་བ་ལས་རྒྱབ་ཀྱིས་ཕྱོགས་པར་གྱུར་ཏོ། །
དེའི་དུས་ཀྱི་ཚོང་པ་ལྔ་བརྒྱ་པོ་དེ་རྣམས་ནི་བསྐལ་པ་བཟང་པོ་འདི་ལ་བྱུང་བའི་
སངས་རྒྱས་ལྔ་བརྒྱ་ཡིན་ནོ། །དེ་བཞིན་གཤེགས་པའི་ཞབས་ལ་སེང་ལྡེང་གི་ཚལ་བ་
ཟུག་གོ་ཞེས་བྱ་བ་དེ་ཡང་། མཉན་ཡོད་ཀྱི་གྲོང་ཁྱེར་ན་སྐྱེས་བུ་སྲིད་པ་ཐ་མ་བ་ཉི་
ཤུ་དང༌། །དེའི་དགྲ་ཉི་ཤུ་ཡོད་པ་དེ་རྣམས་འདུལ་བའི་ཆེད་དུ་བསྟན་པ་ཡིན་ནོ་
ཞེས་གསུངས་སོ། །དེད་དཔོན་སྙིང་རྗེ་ཆེན་པོའི་སྐྱེས་པའི་རབས་ཏེ་དྲུག་ཅུ་གཅིག་
པའོ། ། ། །བརྒྱུད་ཌལ་ཆེན་ལྔ། ། ས་
རེ་གཉིས་པ། རྒྱལ་པོ་གཞོན་ སྐྱེ ་གནས་
ཚར་སེམས་ཀྱི་སྐྱེས་པའི་རབས། ་
༈ སྐྱེས་བུ་དམ་པ་རྣམས་ནི་བླ་ན་མེད་པའི་བྱང་ཆུབ་ཀྱི་སྤྱད་པ་སྤྱོད་པ་ན་
སྙིང་རྗེ་ཆེན་པོ་ཡོངས་སུ་བསྔགས་པར་འགྱུར་ཞིང་། སངས་རྒྱས་བཅོམ་ལྡན་
འདས་རྣམས་ཀྱང་དགྱེས་པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་
བ་འདས་པའི་དུས་བསྐལ་པ་གྲངས་མེད་པའི་ཡང་ཆེས་གྲངས་མེད་པ་འདས་པའི་
སྔོན་རོལ་དུ་བསྐལ་པ་མངོན་པར་དགའ་བ་ཞེས་བྱ་བ་ལ་འཇིག་རྟེན་གྱི་ཁམས་བདེ་
བ་ཞེས་བྱ་བར་བདག་ཅག་གི་སྟོན་པ་འདི་རྒྱལ་པོ་གཞོན་ནུ་སྙིང་རྗེ་ཆེར་སེམས་ཞེས་
423
ཎི་
རེ་གཉིས་པ། རྒྱལ་པོ་གཞོན་ནུ་སྙིང་རྗེ་ དཔ
ལ་



བྱ་བར་གྱུར་ཏོ་ཞེས་གྲགས་སོ། །འཇིག་རྟེན་གྱི་ཁམས་དེ་ལ་ཅིའི་ཕྱིར་བདེ་བ་ཞེས་
བྱ་ཞེ་ན། དེ་ནི་རིན་ཆེན་རྒྱུ་ལས་ལེགས་གྲུབ་ཅིང༌། །ས་ཡང་ལག་མཐིལ་ལྟར་དུ་
མཉམ་གྱུར་ཏེ། །ཀ་ཙ་ལིནྡ་ཀ་ཡི་གོས་ལྟར་འཇམ། །བཀྲ་ཞིང་གཙང་ལ་ནོར་བུས་
རྣམ་པར་བརྒྱན། ། དེ་ནི་མི་ཁོམ་འགྲོ་བ་མེད་གྱུར་ཏེ། ། ཞིང་དེར་འགྲོ་ལ་སྡུག་
བསྔལ་སྒྲ་ཡང་མེད། ། སྣ་ཚོགས་གོས་ཀྱི་ཤིང་རྣམས་དང༌། ། བཟའ་བ་དུ་མ་
བསམས་པ་བཞིན། །འབྱུང་བའི་ལྗོན་པ་དུ་མས་ གང༌། ། སྣ་ཚོགས་མེ་ཏོག་སྣ་
ཚོགས་གཟུགས། །འབར་བ་བཞིན་དུ་མཉམ་པར་བཀྲམ། ། ལྷ་དང་མི་རྣམས་
ལོངས་སྤྱོད་ཀྱི། ། ཐ་དད་བྱེ་བྲག་མེད་པར་གྱུར། །ཆུ་གཞི་ཆུ་གཙང་པདྨར་བས་
བཅས། ། མཛེས་པའི་བྱ་གཟུགས་དུ་མ་རྣམས། ། གསལ་དག་དབང་པོ་རབ་ཏུ་
རྫོགས། ། ཆོས་དང་ལྷན་ཅིག་སྤྱོད་པར་བྱེད། །བདེ་བའི་རྒྱུར་གྱུར་ཐམས་ཅད་
གནས། ། སྡུག་བསྔལ་རྒྱུར་གྱུར་འགའ་ཡང་མེད། །ཡོན་ཏན་རྒྱུར་གྱུར་གྱིས་བསྟེན་
པས། །ཞིང་འདི་རྒྱུར་གྱུར་ལགས་པ་སྙམ། །དེ་ལྟ་བུའི་འཇིག་རྟེན་གྱི་ཁམས་དེ་ན་
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རི་རབ་ལྟ་བུ་ཞེས་བྱ་བ་བྱུང་ངོ་། །དེའི་དུས་ན་འཁོར་ལོས་བསྒྱུར་བའི་
རྒྱལ་པོ་དགེ་བ་བཀོད་པ་ཞེས་བྱ་བ་ཆོས་ཀྱི་བདག་ཉིད། གླིང་བཞི་ལེགས་པར་
སྐྱོང་པ་རིན་པོ་ཆེ་སྣ་བདུན་དང་ལྡན་པ། བུ་སྟོང་དང་ལྡན་པ་བྱུང་ངོ༌། །དེ་དག་
ཐམས་ ཅད་ཀྱང་བླ་ན་མེད་པའི་བྱང་ཆུབ་ཀྱི་ལམ་ལ་ཞུགས་ པ་ ཤ་ སྟག་ གོ །
སེམས་ཅན་རྣམས་ཀྱི་ཚེའི་ཚད་ཀྱང་ལོ་དུང་ཕྱུར་ཕྲག་བདུན་དུ་གྱུར་ཏོ། །དེའི་ཚེ་
རྒྱལ་པོ་དགེ་བ་བཀོད་པ་བུ་དང་བཙུན་མོའི་འཁོར་དང་བཅས་པ་ཐམས་ཅད་
བཅོམ་ལྡན་འདས་ཀྱི་བསྟན་པ་ལ་དད་པ་ཐོབ་ནས། །དེ་བཞིན་གཤེགས་པ་རི་རབ་
ལྟ་བུ་ཉན་ཐོས་ཀྱི་དགེ་འདུན་དང་བཅས་པ་ལ་ལོ་འབུམ་གྱི་བར་དུ་ཐུགས་ལ་
དགོངས་པ་བཞིན་དུ་བདེ་བའི་ཡོ་བྱད་ཐམས་ཅད་ཀྱིས་བསྙེན་བཀུར་བྱས་སོ། །དེ་
ཚེ་མི་དབང་སྲས་དང་བཅས་པ་རྣམས། །རྟག་ཏུ་ཆོས་ཉིན་བརྩོན་པས་ཞུགས་པ་
ཡིས། །སྟོང་ཕྲག་བརྒྱ་ཡི་ལོ་གྲངས་དེ་སྙེད་དུ། ། སངས་རྒྱས་ཆོས་དང་དགེ་འདུན་
424



རྗེས་དྲན་དང༌། །བྱང་ཆུབ་སེམས་ནི་ནམ་ཡང་བརྗེད་མ་གྱུར། ། དེ་རྣམས་དྲན།
དང་ལྡན་ཞིང་རྟོག་པར་ལྡན། ། ཐུབ་པ་དགྱེས་པའི་སྤྱོད་པས་དུས་འདའ་ཞིང༌། །
རྒྱ་མཚོ་བཞིན་དུ་ཆོས་ཀྱི་སྣོད་དུ་གྱུར། །དེ་ནས་དུས་གཞན་ཞིག་ན་རྒྱལ་པོ་འཁོར་
དང་བཅས་པ་དེ་བཞིན་གཤེགས་པ་དེའི་དྲུང་དུ་སོང་བ་ལས། དེའི་ཚེ་དེ་བཞིན་
གཤེགས་པ་རི་རབ་ལྟ་བུ་དེ་བྱང་ཆུབ་སེམས་དཔའི་དགེ་འདུན་རྣམས་ལ་ཆོ་འཕྲུལ་
རྣམ་པ་དུ་མ་རྗེས་སུ་བསྟན་པ་མཛད་པར་གྱུར་ཏོ། །དེ་ནས་རྒྱལ་པོ་དགེ་བ་བཀོད་
པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཆོ་འཕྲུལ་
དེ་དག་མ་ལགས་པའི་ཆོ་འཕྲུལ་གཞན་དག་མཆིས་ལགས་སམ། དེ་སྐད་ཅེས་
གསོལ་བ་དང་། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རི་རབ་ལྟ་བུ་དེས། རྒྱལ་པོ་དགེ་བ་བཀོད་པ་དེ་
ལ་འདི་སྐད་ཅེས་བཀའ་སྩལ་ཏོ། ། རྒྱལ་པོ་ཆེན་པོ་ཆོ་འཕྲུལ་དག་པ་གཞན་ཡང་
ཡོད་དོ། །དེ་གང་ཞེ་ན། །འདི་ལྟ་སྟེ། སེམས་དང་སེམས་ལས་བྱུང་བ་གཟུགས་
མ་ཡིན་པ་རྣམས་བཤད་པ་དང་། སེམས་དང་སེམས་ལས་བྱུང་བ་འགགས་པ་
རྣམས་བཤད་པ་དང༌། ད་ལྟར་བྱུང་བའི་སེམས་དང་སེམས་ལས་བྱུང་བ་མི་་
གནས་ པ་ རྣམས་ སྨོས་པ་དང་། མ་སྐྱེས་ པ་མ་བྱུང༌བའི་ ལམ་བཤད་ པ་ དང་།
རྣམ་པར་ཐར་པའི་སྒོ་རོ་གཅིག་པ་རྣམས་ལ་ཡན་ལག་ གསུམ་དུ་སྨོས་པ་དང་།
མངོན་པར་རྟོགས་པ་གཅིག་ཏུ་འདུས་པ་ལ་བདེན་པ་བཞིར་ཡོངས་སུ་བརྗོད་པ་
དང༌། མཚན་མ་མེད་པ་དང་། སྨོན་པ་མེད་པ་དང་། ། འདུས་མ་བྱས་པའི་
བྱང་ཆུབ་ལ་ཡོངས་སུ་སྒྲུབ་པར་བྱེད་པ་དང་། སྟོང་པ་ཉིད་དང་མཚན་མ་མེད་པ་
དང༌། སྨོན་པ་མེད་པའི་ཆོས་བཤད་པ་དང༌། ཕྱིན་ཅི་ལོག་དང༌། ཉོན་
མོངས་པས་གྲུབ་པའི་སེམས་ཅན་རྣམས་ཡོངས་སུ་སྨིན་པར་བྱེད་པ་དང༌། བླང་
བ་མེད་པ་དང་དོར་བ་མེད་པའི་ཆོས་རྣམས་ལ་སྦྱིན་པའི་ཕ་རོལ་ཏུ་ཕྱིན་པ་ཡོད་པ། །
དང༌། །མངོན་པར་འདུ་བྱེད་པ་མེད་པ་དང་། བྱས་པ་མེད་པའི་ཆོས་རྣམས་ལ་
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོད་པ་དང༌། འབྱུང་བ་མེད་ཅིང་སྐད་ཅིག་པའི་
425



ཆོས་རྣམས་ལ་བཟོད་པའི་ཕ་རོལ་ཏུ་ཕྱིན་པ་ཡོད་པ་དང་། ལུས་དང་སེམས་
དབེན་ པའི་ ཆོས་ རྣམས་ ལ་ བརྩོན་འགྲུས་ཀྱི་ཕ་རོལ་ དུ་ཕྱིན་པ་ ཡོད་ པ་དང༌།
བསྡུས་པ་དང་རྣམ་པར་གཡེང་བ་མེད་པའི་ཆོས་རྣམས་ལ་བསམ་གཏན་གྱི་ཕ་རོལ་
ཏུ་ཕྱིན་པ་ཡོད་པ་དང༌། ཕ་རོལ་དང་ཚུར་རོལ་མེད་པའི་ཆོས་རྣམས་ལ་ཤེས་རབ་
ཀྱི་ཕ་རོལ་ཏུ་ཕྱིན་པ་ཡོད་པ་དང༌། བརྟགས་པ་དང་བསལ་བ་མེད་པའི་ཆོས་
རྣམས་ལ་ཐབས་མཁས་པ་ཡོད་པ་དང་། སྐྱོབ་པ་མེད་པ་དང་རྟེན་པ་མེད་པའི་
ཆོས་རྣམས་ལ་བྱམས་པ་བསྒོམ་པ་དང༌། བྱ་བ་མེད་པ་དང་གཞིག་པ་མེད་པའི་
ཆོས་རྣམས་ལ་སྙིང་རྗེ་སྤྱོད་པ་དང༌། དགའ་བ་མེད་པའི་ཆོས་རྣམས་ལ་དགའ་བ་
མངོན་པར་སྒྲུབ་པ་དང༌། གནས་པ་མེད་པའི་ཆོས་རྣམས་ལ་བཏང་སྙོམས་སྒོམ་
པ་དང༌། ཤེས་པ་མེད་པ་དང་མཐོང་བ་མེད་པའི་ཆོས་རྣམས་ལ་ལྷའི་མིག་མངོན་
པར་སྒྲུབ་པ་དང་། ཐོས་པ་མེད་པ་དང་རྣམ་པར་རིག་པ་མེད་པའི་ཆོས་རྣམས་ལ་
ལྷའི་རྣ་བ་མངོན་པར་སྒྲུབ་པ་དང༌། དམིགས་པ་དང་། །སེམས་དང་རྣམ་པར་
བྲལ་བའི་ཆོས་རྣམས་ལ་ཕ་རོལ་གྱི་སེམས་ཤེས་པ་ཡོད་པ་དང༌། སྔོན་གྱི་མཐའ་
དང་བྲལ་བའི་ཆོས་རྣམས་ལ་སྔོན་གྱི་གནས་རྗེས་སུ་དྲན་པའི་ཤེས་པ་ཡོད་པ་དང་།
སེམས་དང་ལུས་དང་སྒྲ་དང་བརྩོན་འགྲུས་དང་བྲལ་བའི་ཆོས་རྣམས་ལ་རྫུ་འཕྲུལ་
གྱི་རྐང་པ་ཐོབ་པ་དང༌།། གནས་མེད་པའི་ཆོས་རྣམས་ལ་དྲན་པ་ཉེ་བར་བཞག་པ་
སྒོམ་པ་དང༌། སྐྱེ་བ་མེད་པ་དང་འགག་པ་མེད་པའི་ཆོས་རྣམས་ལ་ཡང་དག་པར་
སྤོང་བ་བསྒོམ་པ་དང༌། དབང་པོ་མེད་པའི་ཆོས་རྣམས་ལ་དབང་པོ་བསྟན་པ་
དང་། སྟོབས་མེད་པ་དང་ཉམ་ཆུང་བ་མེད་པའི་ཆོས་རྣམས་ལ་སྟོབས་ཡོངས་སུ་
བརྗོད་པ་དང༌། ། ཉེ་བར་ཞི་བའི་ཆོས་རྣམས་ལ་བྱང་ཆུབ་ཀྱི་ཡན་ལག་བཤད་པ་
དང་། ཁྱད་པར་མེད་པའི་ཆོས་རྣམས་ལ་སྨོན་ལམ་དང་། ཞི་བའི་མཐར་སོང་
བའི་ཆོས་རྣམས་ལ་ཞི་གནས་བསྐྱེད་པ་དང༌། ། རྣམ་པར་གྲོལ་བའི་མཚན་ཉིད་ཀྱི་
ཆོས་རྣམས་ལ་ལྷག་མཐོང་ལ་མཁས་པ་དང་། རང་བཞིན་གྱིས་ཡོངས་སུ་མྱ་ངན་
ལས་འདས་པའི་ཆོས་རྣམས་ལ་མྱ་ངན་ལས་འདས་པ་སྨོས་པ་ཞེས་བཅོམ་ལྡན་
426



འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རི་རབ་ལྟ་བུ་དེས། 3 རྒྱལ་པོ་དགེ་བ་བཀོད་པ་དེ་དང༌། བུ་སྟོང་པོ་དེ་དག་དང་།
བཙུན་མོའི་ཚོགས་དེ་དག་ལ་ཆོ་འཕྲུལ་བསྟན་པའི་ཆོས་ཀྱི་རྣམ་གྲངས་དེ་ཉིད་ལས་
བརྩམས་ཏེ། དེ་ལྟ་དེ་ལྟར་ཆོས་བསྟན་པ་དང་། སྲོག་ཆགས་བརྒྱད་ཁྲི་བཞི་
སྟོང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་སོ། །རྒྱལ་པོ་
དགེ་བ་བཀོད་པ་དང་། བུ་སྟོང་པོ་རྣམས་ཀྱིས་ནི་ཆོས་རྣམས་ལ་རྗེས་སུ་མཐུན་
པའི་བཟོད་པ་ཐོབ་པར་གྱུར་ཏོ། །དེ་དག་གིས་བཟོད་པ་ཐོབ་ནས་སངས་རྒྱས་ཀྱི་
མཐུ་དང་རང་གི་སྤོབས་པས། བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རི་རབ་ལྟ་བུ་དེ་ལ་ཚིགས་སུ་བཅད་
པ་འདི་དག་གིས་མངོན་པར་བསྟོད་དོ། །ཇི་ལྟར་རྒྱ་མཚོའི་དབུས་ན་ནི། །ལྷུན་
པོའི་རྒྱལ་པོ་མཛེས་པ་ལྟར། །དེ་བཞིན་དགེ་འདུན་དབུས་ན་ནི། །ཆོས་ཀྱི་རྒྱལ་པོ་
རྣམ་ པར་ མཛེས། ། ཞེས་ བྱ་ བ་ ལ་སོགས་ པས་ བསྟོད་ནས། ། ཡང་ གསོལ་ བ།
བདག་གིས་བདེ་གཤེགས་ལེགས་མཐོང་ཞིང་། ། ཆོས་འདི་ལེགས་པར་ ཐོས་པ་
དང༌། །བྱང་ཆུབ་ལ་ནི་རྟག་དགའ་བ། །བདག་གིས་རྙེད་པ་ལེགས་པར་རྙེད། །
གང་ཞིག་བྱང་ཆུབ་དགའ་བགྱིད་པ། །དེ་ནི་ཆོས་ལའང་རྟག་ཏུ་དགའ། ། ཆོས་
རྣམས་སྤོང་བར་མི་བགྱིད་པར། ། སེམས་ཅན་ཀུན་ལ་རྟག་དགའ་ལགས། །དེ་ནས་
འཁོར་དེ་ཉིད་དུ་ཆོས་སྨྲ་བའི་དགེ་སློང་ཆོས་ཀྱི་རྒྱལ་མཚན་ཞེས་བྱ་བ་ཞིག་འདུས་ཏེ་
འདུག་པར་གྱུར་པ་དེས། རྒྱལ་པོ་དགེ་བ་བཀོད་པ་ལ་འདི་སྐད་ཅེས་སྨྲས་པ།།
རྒྱལ་པོ་ཆེན་པོ་ཁྱོད་ཀྱིས་ནི་དེ་བཞིན་གཤེགས་པའི་ཆོ་འཕྲུལ་དེ་དང་མཐུན་པར་མོ་
བྱས་ཀྱིས། ། ཁྱོད་ནི་གནས་མ་ཡིན་པ་ལ་གནས་པ་ཡིན་ནོ། །དེ་ཅིའི་ཕྱིར་ཞེ་ན།
རྒྱལ་པོ་ཆེན་པོ་བྱང་ཆུབ་ནི་ཆོས་ཀྱི་གནས་ལ་གནས་པས་འཇུག་པ་མེད་པའོ། །
བྱང་ཆུབ་ནི་ཚོར་བ་ཐམས་ཅད་མེད་པ་ཤེས་པ་མེད་པའི་མཚན་ཉིད་ཡིན་ནོ། །
བྱང་ཆུབ་ནི་བླང་བ་མེད་ཅིང་དོར་བ་མེད་པས་བླང་བ་མེད་ལ་དོར་བ་མེད་པ་ཡིན་
ནོ། །རྒྱལ་པོ་ཆེན་པོ་བྱང་ཆུབ་ནི་མཁའ་ལ་བྲིས་པ་དང་འདྲ་བས། གཟུགས་མེད་
427



པ། ཁ་དོག་མེད་པ། རྟགས་མེད་པ། དབྱིབས་མེད་པ་ཡིན་ནོ། །བྱང་ཆུབ་
ནི་རང་བཞིན་གྱིས་ཡོངས་སུ་དག་པས་གཉེན་པོ་མེད་པ་ཡིན་ནོ། ། བྱང་ཆུབ་ནི་
ཆོས་ཐམས་ཅད་དང་མཉམ་པས་ཐམས་ཅད་ཀྱི་རྗེས་སུ་སོང་བ་ཡིན་ནོ། །བྱང་ཆུབ་
ནི་མཚན་མ་ཐམས་ཅད་དང་བྲལ་བས་གཡོ་བ་མེད་པ་ཡིན་ནོ། །བྱང་ཆུབ་ནི་རབ་
ཏུ་ཞི་བའི་མཚན་ཉིད་ཡིན་པས་ཞི་བའོ། །བྱང་ཆུབ་ནི་བརྟགས་པ་དང་གསལ་བ་
དང་བྲལ་བས་ཉེ་བར་ཞི་བའོ། །བྱང་ཆུབ་ནི་མཐུན་པ་མེད་པས་ལྷག་པར་གཡོ་བ་
མེད་པའོ། ། བྱང་ཆུབ་ནི་ཡོངས་སུ་གྲུབ་པ་མེད་པས་སེམས་མཉམ་པའོ། །བྱང་
ཆུབ་ནི་གདོད་མ་ནས་མ་སྐྱེས་པས་སེམས་ཅན་དང་མཚུངས་པའོ། །བྱང་ཆུབ་ནི་
རྣམ་པར་རིག་པའི་མཚན་ཉིད་མ་ཡིན་པས་སྐྱེ་བ་མེད་པས་རབ་ཏུ་ཕྱེ་བའོ། །བྱང་
ཆུབ་ནི་སེམས་དང་ཡིད་དང་རྣམ་པར་ཤེས་པ་དང་བྲལ་བས་རྣམ་པར་རིག་པ་མེད་
པའོ། །བྱང་ཆུབ་ནི་ཡུལ་ཐམས་ཅད་ལས་ཡང་དག་པར་འདས་པས་རྒྱུ་མེད་་་་
པའོ། ། བྱང་ཆུབ་ནི་རྣམ་པར་རྟོག་པ་ཐམས་ཅད་དང་བྲལ་བས་སྤྲོས་པ་མེད་་་་
པའོ། །བྱང་ཆུབ་ནི་སྟོང་པ་ཉིད་ཀྱི་ཚན་ཉིད་ཡིན་པས་སྟོང་པའོ། བྱང་ཆུབ་ནི་
མཚན་མ་ཐམས་ཅད་དང་བྲལ་བས་མཚན་མ་མེད་པའོ། ། བྱང་ཆུབ་ནི་སྨོན་པ་
ཐམས་ཅད་དང་བྲལ་བས་སྨོན་པ་མེད་པའོ། །བྱང་ཆུབ་ནི་ལས་ཀྱི་རྣམ་པར་སྨིན་
པ་མེད་པས་མངོན་པར་འདུ་བྱེད་པ་མེད་པའོ། །བྱང་ཆུབ་ནི་མཚན་ཉིད་གསུམ་
དང་བྲལ་བས་འདུས་མ་བྱས་པ་སྟེ། རྒྱལ་པོ་ཆེན་པོ་གང་དག་བྱང་ཆུབ་ཀྱི་མཚན་
ཉིད་དེ་ལྟ་བུ་དང༌། ངོ་བོ་ཉིད་དེ་ལྟ་བུ་ལ་སྒྲུབ་པར་བྱེད་པ་དང༌། ། གང་དག་
སྨོན་ལམ་འདེབས་པར་བྱེད་པ་དང༌། ། གང་དག་འདོད་པར་བྱེད་པ་དེ་དག་
ཐམས་ཅད་ནི་ལོག་པར་རྩོལ་བ་ཡིན་ནོ། །དེ་ཅིའི་ཕྱིར་ཞེ་ན། རྒྱལ་པོ་ཆེན་པོ་
བྱང་ཆུབ་ཅི་འདྲ་བར་བྱང་ཆུབ་སེམས་དཔའི་སྤྱོད་པ་ལའང་དེ་འདྲ་བ་ཡིན་པས་ན། །
གང་དག་དེ་ལྟར་སྤྱོད་པ་དེ་དག་ནི་ཡང་དག་པར་སྤྱོད་པ་ཡིན་པའི་ཕྱིར་རོ། །དེ་ལྟ་
བས་ན་རྒྱལ་པོ་ཆེན་པོ་གོས་དང་རྒྱུན་ཙམ་གྱིས་མཆོད་པ་དེ་ནི་མཆོད་པ་ཆེན་པོ་མ་
ཡིན་གྱི། དེ་ལས་གཞན་པའི་མཆོད་པ་ཁྱད་པར་དུ་འཕགས་པ་དག་ཀྱང་མོད་
428



ཀྱིས། དེ་དག་ཁྱོད་ཀྱིས་སྒྲུབས་ཤིག དེ་ཡང་གང་ཞེ་ན། གང་དག་སྟོང་ཆེན་
སེམས་ཅན་དེ་དག་ཀུན། ། བྱང་ཆུབ་ཕྱིར་ནི་རབ་ཏུ་ཞུགས་གྱུར་ཅིང༌། ། མ་ཞུམ་
སེམས་ཀྱིས་བསྐལ་བ་རྫོགས་པར་ནི། །བུ་དང་ཆུང་མའི་སྦྱིན་པ་བྱས་པ་བས། །
གང་གིས་བྱང་ཆུབ་ཕྱིར་ནི་སེམས་བསྐྱེད་ནས། ། དེ་བཞིན་གཤེགས་པའི་རྗེས་སུ་
བསླབ་པ་དང༌། བྱང་ཆུབ་ སེམས་ཀྱི་གོམ་པ་གཅིག་བོར་བ། ། དེ་ནི་དེ་བས་་
བསོད་ནམས་ཁྱད་པར་འཕགས། ། གང་དག་སྔོན་ཆད་བྱུང་བའི་ སངས་ རྒྱས་ཀྱི་
དང༌། །གང་དག་མ་བྱོན་ད་ལྟར་བཞུགས་པ་རྣམས། །དེ་དག་སྐྱོན་མང་ཁབ་ནི་མ་
སྤངས་པར། །བླ་མེད་བྱང་ཆུབ་ཞི་བ་ཐོབ་པ་མེད། །རབ་བྱུང་དེ་བཞིན་གཤེགས་
པ་ཐམས་ཅད་ཀྱིས།། རབ་ཏུ་བསྟོད་ཅིང་བསྔགས་པ་བཀུར་བ་དེ། ། གང་ཞིག་
སངས་རྒྱས་ཀུན་ལ་མཆོད་འདོད་པ། ། རྒྱལ་བའི་བསྟན་ལ་རབ་བྱུང་གཟུང་བར་
གྱིས། །གང་ཞིག་ཁྱིམ་གནས་རིན་ཆེན་ཁྱིམ་བརྒྱན་པའི། །གང་གཱའི་ཇི་སྙེད་སངས་
རྒྱུས་ཞིང་བྱིན་དང༌། །གང་ཞིག་རབ་བྱུང་དེ་ཉིད་མཚན་གཅིག་ཏུ། །མི་རྟག་སྡུག་
བསྔལ་བདག་མེད་སེམས་བྱེད་ན། ། དེ་ནི་རབ་བྱུང་བག་ཡོད་གྱུར་པ་ཡི། ། བྱང་
ཆུབ་སེམས་དཔའ་བྱང་ཆུབ་ཉེ་བ་དང་། ། བདུད་ཀྱི་དཀྱིལ་འཁོར་ཤིན་ཏུ་བཅོམ་
བྱས་ཤིང་། །དགེ་བའི་ཕྱོགས་ཀྱང་མི་འགྲིབ་འཕེལ་བ་ཡིན། །རབ་བྱུང་དེ་ནི་ལམ་
ངན་སྤངས་པ་དང༌། ། ལམ་གྱི་རྗེས་མཐུན་འཕགས་པའི་སྐྱེ་བོས་བསྟོད། ། དེ་ནི་
དགེ་བ་ཅུང་ཟད་མ་ཡིན་ཞིང་། །དེ་ནི་ཡོངས་སུ་འཛིན་པ་སྤངས་པ་ཡིན། ། ཁྱིམ་
ལས་གོལ་བ་ཉོན་མོངས་མི་འཕེལ་ཞིང༌། །ཉོན་མོངས་རྣམ་གྲོལ་བདུད་ཀྱི་འཆིང་བ་
མེད། །རྣམ་གྲོལ་སེམས་ནི་བྱང་ཆུབ་སྤྱད་པ་སྤྱོད། ། སྤྱོད་པ་དག་པས་བྱང་ཆུབ་
རྙེད་མི་དཀའ། ། དེ་ནས་རྒྱལ་པོ་དགེ་བ་བཀོད་པས་ཚིགས་སུ་བཅད་པ་དེ་དག་
ཐོས་པ་དང་། འདོད་པའི་དགའ་བ་དང་། ལོངས་སྤྱོད་དང༌། 1:|: རྒྱལ་སྲིད་ཀྱི་
དབང་ཕྱུག་དག་ལ་མི་ལྟ་བར་གྱུར་ཅིང་། ་ སྐྱོ་ལ་འདོད་ཆགས་དང་བྲལ་བ་སྐྱེས་
པར་གྱུར་ཏེ། རབ་ཏུ་བྱུང་བ་ལ་སེམས་གཞོལ་བར་གནས་ནས། བཅོམ་ལྡན་
འདས་དེ་བཞིན་གཤེགས་པ་རི་རབ་ལྟ་བུ་དེ་ལ་འདི་སྐད་ཅེས་གསོལ་ཏོ། །བཅོམ་
429



ལྡན་འདས་བདག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་ཞིང་
བསྙེན་པར་རྫོགས་པ་དགེ་སློང་གི་དངོས་པོ་འཐོབ་ལགས་སམ། བཅོམ་ལྡན་
འདས་དེ་བཞིན་གཤེགས་པ་རི་རབ་ལྟ་བུ་དེས་བཀའ་སྩལ་པ། རྒྱལ་པོ་ཆེན་པོ་
རབ་ཏུ་བྱུང་བ་ནི་འགག་པ་མེད་པ་སྟེ། ཌ་སེམས་ཅན་ཐམས་ཅད་ལ་ཡང་བར་དུ་མི་
གཅོད་ཅིང་སྐབས་ཡོད་དོ། །ཁྱིམ་ན་གནས་པ་ནི་ཉོན་མོངས་པའི་ནང་ན་གནས་པ་
ཡིན་གྱིས་གལ་ཏེ་འདོད་ན་ངས་ཁྱོད་ལ་གདམས་ཤིང་རྗེས་སུ་བསྟན་གྱིས་ཁྱོད་ཀྱིས་
ཀྱང་གདམས་ཤིང་རྗེས་སུ་བསྟན་པ་བཞིན་དུ་བསྒྲུབ་པར་བྱའོ། །དེ་ནས་བཅོམ་
ལྡན་འདས་དེས་རབ་ཏུ་བྱུང་བའི་སྐབས་ཕྱེ་བ་དང༌། རྒྱལ་པོ་དགེ་བ་བཀོད་པས་
བུ་སྟོང་པོ་དེ་དག་ལ་སྨྲས་པ། ཁྱེད་ཅག་རྣམས་ལས་རྒྱལ་སྲིད་བསྒྲུབ་པ་དང༌། །
སེམས་ཅན་རྣམས་ལ་དམ་པའི་ཆོས་ལམ་དག ། འཛིན་དུ་འཇུག་པར་སྤྲོ་བ་སུ་
ཞིག་ཡོད། །བདག་ནི་རྒྱལ་བའི་བསྟན་ལ་ཚངས་པར་སྤྱད། །དེ་དག་ཐམས་ཅད་
ཀྱིས་སྨྲས་པ། ཡབ་བདག་ཅག་རྣམས་ཀྱང་ཁྱིམ་ནས་ཁྱིམ་མ་མཆིས་པར་རབ་ཏུ་
འབྱུང་ལགས་ཀྱིས། བདག་ཅག་མི་འདོན་པར་གསོལ། གང་དུ་རྒྱལ་བས་
བསྔགས་གྱུར་ཅིང༌། །ལྷ་རྣམས་ཀུན་གྱིས་ལེགས་བསྟོད་པའི། །ལམ་དེ་སྤངས་ནས་
མུན་ཁྲོད་ལྟའི། ། རྒྱལ་སྲིད་སྐྱོང་བར་སུ་ཤིག་སྤྲོ། ། རྒྱལ་པོས་སྨྲས་པ། གལ་ཏེ་
ཁྱེད་ཅག་ཐམས་ཅད་རབ་ཏུ་བྱུང་ན་གླིང་བཞི་པའི་འཇིག་རྟེན་གྱི་ཁམས་ཐམས་
ཅད་ཀྱི་སྐྱེ་བོའི་ཚོགས་ཐམས་ཅད་རབ་ཏུ་ཆུད་ཟོས་པར་འགྱུར་གྱིས། ཁྱེད་ཅག་
ལས་ གང་ སེམས་ ཅན་ རྣམས་ ལ་བརྟན་པའི་སྙིང་རྗེས་འཇུག་པར་ གྱུར་པ་དེས།
རྒྱལ་སྲིད་བསྒྲུབས་ལ་སེམས་ཅན་རྣམས་ཆོས་ ཡང་དག་པར་འཛིན་དུ་ཆུག་ཅིག
གླིང་བཞི་པ་ཡི་འཇིག་རྟེན་ན། །གནས་པའི་འགྲོ་འདི་མ་བསྐྱངས་ན། །བག་མེད་
གྱུར་པའི་སེམས་ཅན་རྣམས། །མངོན་དུ་སྡིག་ལ་ཕྱོགས་པར་འགྱུར། །དེ་ལྟ་བུ་ནི་
བྱང་ཆུབ་ཀྱི། །སྤྱོད་པ་གཞན་དུ་འགྱུར་ཞིག་གུ། །དེ་ནས་རྒྱལ་པོ་གཞོན་ནུ་དེ་དག་
གི་ནང་ནས་རྒྱལ་པོ་གཞོན་ནུ་སྙིང་རྗེ་ཆེར་སེམས་བྱ་བ་དེས། ། རང་གི་ཕ་དང་རྒན་
རབས་དེ་དག་ལ་ཚིགས་སུ་བཅད་དེ་སྨྲས་པ། རབ་བྱུང་ཡོན་ཏན་དུ་མ་བསགས་
430



པ་ཞེས། །དེ་བཞིན་གཤེགས་པ་རྣམས་ཀྱིས་གསུངས་མོད་ཀྱི། །དེ་ལྟར་ལགས་ཀྱང་
སྙིང་རྗེར་གྱུར་པས་ན། །འགྲོ་ལ་ཕན་ཕྱིར་རྒྱལ་སྲིད་བདག་གིས་བསྒྲུབ། །ཇི་སྲིད་
འཚོ་བར་བདག་ནི་ཚངས་སྤྱོད་ཅིང་། ། གསོ་སྦྱོང་ཡན་ལག་བརྒྱུད་པ་བླང་བར་
བགྱི། །མེ་ཏོག་རྣམས་དང་དྲི་དང་བདུག་པ་དང་། །དེ་བཞིན་ཆང་ཡང་བླང་བར་
མི་བགྱིའོ། །ལུས་ལ་རིན་ཆེན་རྣམས་ནི་མི་ཐོགས་ཤིང༌། ། མཆིལ་ལྷམ་མི་འཚལ་
རིན་ཆེན་གཙུག་ཕུད་མིན། ། ཁྲི་རྐང་གསེར་ལས་བགྱིས་པ་མི་ཉལ་ཞིང༌། །རྒྱལ་
པོའི་རྐྱེན་གྱི་གོས་ཀྱང་མི་འཚལ་ལོ། །སིལ་སྙན་གླུ་དབྱངས་སྨྲ་ལ་མི་དགའ་ཞིང་། །
རྨ་བྱ་ངང་བའི་སྒྲ་ལའང་ཉན་མི་བགྱིད། ། སྐྱེ་བོས་མདུན་བདར་བུད་མེད་གནས་
སྤོང་ཞིང༌། །གཅིག་པུ་མལ་ན་གནས་ཤིང་རླུང་གཡབ་མིན། །བདག་ནི་གླིང་ནས་
གླིང་དུ་མཆིས་བགྱི་ཞིང་། །དགེ་བ་བཅུ་རྣམས་རབ་ཏུ་བཤད་པར་བགྱི། །ཁྱིམ་ན་
གནས་པའི་ནོངས་པ་བསྟན་བགྱི་ཞིང༌། །རབ་ཏུ་བྱུང་བའི་བསྔགས་པའང་བརྗོད་
པར་བགྱི། ། གཟུགས་དང་ལོངས་སྤྱོད་དབང་ཕྱུག་དྲེགས་པ་ཡིས། ། སངས་རྒྱས་
ཆོས་དང་དགེ་འདུན་བགྲོད་མི་བགྱི། །བྱང་ཆུབ་སེམས་ནི་འདོར་བར་མི་བགྱི་
ཞིང༌། །རྟག་ཏུ་ཡིད་བྱུང་སྲིད་གསུམ་སྤྱད་པར་བགྱི། ། སྦྱིན་དང་སྙན་སྨྲ་དོན་སྤྱོད་
དོན་མཐུན་པས། ། སེམས་ཅན་བསྡུ་བ་ལ་ནི་བརྩོན་བགྱི་ཞིང༌། །བླ་མེད་ཐེག་པ་
དམ་པ་འདི་ལ་ཡོང་། །སྲོག་ཆགས་བྱེ་བ་མང་པོ་ཡོངས་སྨིན་བགྱི། །ཆོས་དོན་ཉན་
ཞིང་བཤད་པར་བགྱི་སླད་དུ། ། ཉིན་མོ་དུས་གསུམ་མཚན་མོ་དུས་གསུམ་དུ། ། རི་
རབ་ལྟ་བུའི་སྤྱན་སྔར་ཉེར་མཆི་ཞིང་། །དེ་བཞིན་གཤེགས་པ་ལ་ནི་མཆོད་པའང་
བགྱི། །དེ་ནས་བཅོམ་ལྡན་འདས་དེ་བཞིན་གཤེགས་པ་རི་རབ་ལྟ་བུ་དེས་རྒྱལ་བུ་
གཞོན་ནུ་སྙིང་རྗེ་ཆེར་སེམས་ལ་ལེགས་སོ་ཞེས་བྱ་བ་བྱིན་ཏེ། སྐྱེས་བུ་དམ་པ་
ལེགས་སོ་ལེགས་སོ། ། ཁྱོད་ཀྱིས་བསླབ་ པ་བརྒྱུད་ཀྱི་ཚུལ་ཁྲིམས་ཡང་དག་པར་
བླངས་པ་དེས་ན་ཁྱིམ་ན་གནས་ཀྱང་རབ་ཏུ་བྱུང་བ་དང་ཡོན་ཏན་མཚུངས་པ་ཡིན་
ནོ། །ཁྱོད་ཀྱི་སྙིང་རྗེ་ཆེན་པོ་དེ་ནི་ཡོན་ཏན་གྱི་མཆོག་ཡང་དག་པར་བསྒྲུབ་པ་ཡིན་
ནོ། ། དེ་ལྟར་རྒྱལ་བས་བསྔགས་པ་ལས།། གཞན་ལ་མེད་པའི་དགའ་བས་་་་་
431



བརྒྱུན། ། རང་གི་དམ་བཅའ་གཡོ་མེད་པ། །ལྷུན་པོ་ལྟ་བུར་བརྟན་པར་གྱུར། །དེ་
ནས་རྒྱལ་པོ་དགེ་བ་བཀོད་པས་གཞོན་ནུ་སྙིང་རྗེ་ཆེར་སེམས་རྒྱལ་སྲིད་ལ་བཞག་
ནས། [ བདག་ཉིད་བུ་སྟོང་དུ་གཅིག་གིས་མ་ཚང་བ་དང་བཅས་པ་རབ་ཏུ་བྱུང༌
ནས། རིང་པོ་མ་ཐོགས་པར་གཟུངས་དང་ཏིང་ངེ་འཛིན་དང་མངོན་པར་ཤེས་
པ་ལྔ་མངོན་དུ་གྱུར་ཏོ། ། རྒྱལ་པོ་གཞོན་ནུ་སྙིང་རྗེ་ཆེར་སེམས་ནི་རྒྱལ་སྲིད་དུ་
དབང་བསྐུར་ནས་ཟླ་བ་ཉ་བོ་ཅོག་གི་གླིང་བཞི་པའི་འཇིག་རྟེན་གྱི་ཁམས་ཐམས་
ཅད་དུ་འགྲོ་ཞིང་རྗེས་སུ་སྟོན་པའང་བྱེད་དེ། འདུས་བྱས་རྣམས་ནི་སྙིང་པོ་མེད་
པ་སྟེ། །ཆུ་ཤིང་བཞིན་དུ་བརྟགས་ན་སྟོང་བ་ཡིན། །སངས་རྒྱས་རྣམས་ནི་ཨུ་དུམ་
བ་ར་བཞིན། ། བསྐལ་བ་བྱེ་བ་མང་ལ་རེས་འགའ་འབྱུང༌། ། ཚེ་ཡང་གློག་བཞིན་
འགྱུར་ཞིང་མི་རྟག་སྟེ། །ཡོ་བྱད་རྣམས་ནི་རྩི་ཁའི་ཟིལ་བ་བཞིན། །དེ་བས་མྱུར་དུ་
འབད་པས་བསྟན་པ་ལ། །ཐུབ་རྣམས་དགྱེས་པར་མྱུར་དུ་བསྒྲུབ་པར་བྱོས། །བག་
མེད་དབང་དུ་འགྱུར་བར་གྱུར་ཏ་རེ། །འཇིག་རྟེན་བདེ་བ་བསྐལ་བ་བརྒྱར་སྤྱོད་
ཀྱང༌།། སླར་ཡང་འགྱུར་ཞིང་སྡུག་བསྔལ་ཕུར་བོར་འགྱུར། ། དེ་བས་ཟག་མེད་
བདེ་བ་གྱ་ནོམ་པ། ། རི་རབ་ལྟ་བུའི་བཀའ་ལས་མྱང་བར་བྱོས། ། ཞེས་བྱ་བ་ལ་
སོགས་པ་སེམས་ཅན་ཐམས་ཅད་ལ་ཡང་དག་པར་བསྒྲགས་ཤིང་། ཅི་ནས་སྲོག་
ཚོགས་དུང་ཕྱུར་ཕྲག་དགུ་དང་བྱེ་བ་ཕྲག་གཉིས་ སངས་རྒྱས་ཀྱི་བསྟན་པ་ལ་བྱུང་
ཆུབ་ཏུ་སེམས་བསྐྱེད་ཅིང་རབ་ཏུ་བྱུང་ནས་ཕྱིར་མི་ལྡོག་པ་ཁོ་ནར་གྱུར་ཏོ། ། དེ་
ལྟར་རྒྱལ་བའི་ཐུགས་རྗེའི་དཀྱིལ་འཁོར་དང། །འགྲོ་བའི་པད་ཚལ་དུས་ལ་བབ་པ་
ཡིས། །གཞོན་ནུའི་སྙིང་རྗེའི་རླན་གྱིས་བརླན་གྱུར་བས། །འགྲན་པ་བཞིན་དུ་རྒྱལ་
སྲས་པད་ཚལ་རྒྱས། ། དེ་ཡིས་སྐྱེ་འགྲོའི་ཅོད་པན་མཛེས་བྱེད་པའི། ། རྒྱན་གྱུར་
རྒྱལ་བ་མཆོག་ཏུ་གྱུར་ཏོ་ཞེས། །དཔག་མེད་རྒྱལ་བ་རྣམས་ཀྱིས་བསྔགས་མཛད།
ཅིང། །རྒྱལ་སྲས་བུང་བའི་ཚོགས་རྣམས་ཚིམ་འགྱུར་བར། །ད་དུང་དུ་ཡང་ཕྱོགས་
ཀུན་གསལ་བར་ཁྱབ། ། དེ་ལྟར་སྐྱེས་བུ་དམ་པ་དེའི་སྙིང་རྗེ་དང་ལྡན་པའི་སྤྱོད་པ་
དེ་ནི་སངས་རྒྱས་རྣམས་ཀྱིས་བསྔགས་པར་གྱུར་ཅིང། སེམས་ཅན་དཔག་ཏུ་མེད་
432



པའི་དོན་བྱེད་པར་གྱུར་ཏེ། འཇིག་རྟེན་གྱི་ཁམས་དེར་ཚངས་པར་སྤྱོད་པ་ཤིན་
ཏུ་རྒྱ་ཆེར་འཕེལ་བར་གྱུར་ཏོ། །དེ་ལྟ་བུའི་ཕྱིས་བྱུང་བའང་བཅོམ་ལྡན་འདས་ཀྱིས་
བཀའ་སྩལ་པ། དེའི་ཚེ་འཁོར་ལོས་བསྒྱུར་བའི་རྒྱལ་པོ་དགེ་བ་བཀོད་པ་དེ་ནི་
འོད་དཔག་ཏུ་མེད་པ་ཡིན་ནོ། །འཇམ་དཔལ་ནི་ཆོས་སྨྲ་བའི་དགེ་སློང་ཆོས་ཀྱི་
རྒྱལ་མཚན་ཞེས་བྱ་བར་གྱུར་ཏོ། །བསྐལ་པ་བཟང་པོའི་དེ་བཞིན་གཤེགས་པ་སྟོང་
ནི་རྒྱལ་པོ་དགེ་བ་བཀོད་པའི་བུ་སྟོང་དུ་གྱུར་ཏོ། །ང་ནི་རྒྱལ་བུ་གཞོན་ནུ་སྙིང་རྗེ་
ཆེར་སེམས་ཞེས་བྱ་བར་གྱུར་ཏོ། །ཞེས་གསུངས་སོ། ། དེ་ལྟ་བས་ན་བྱང་ཆུབ་ཀྱི་
སྤྱོད་པ་ཡོངས་སུ་རྫོགས་ཤིང་སངས་རྒྱས་རྣམས་ཀྱི་བསྔགས་པར་འདོད་པས་ཐབས་
མཁས་པའི་སྙིང་རྗེ་ཆེན་པོ་ལ་གནས་པར་བྱའོ་ཞེས་བརྗོད་པར་བྱའོ། ། རྒྱལ་པོ་
གཞོན་ནུ་སྙིང་རྗེ་ཆེར་སེམས་ཀྱི་སྐྱེས་པའི་རབས་ཏེ་དྲུག་ཅུ་གཉིས་པའོ། ། ། །
1:|: རེ་གསུམ་པ། ཁྱེའུ་སྐར་མའི་སྐྱེས་པའི་རབས།
1:|ཀ ༈ སྐྱེས་བུ་དམ་པ་རྣམས་ནི་སྙིང་རྗེ་ཆེན་པོའི་དབང་གིས་སེམས་ཅན་གྱི་དོན་
དུ་ཐབས་མཁས་པ་ལ་བརྟེན་ནས་འདོད་པ་མངོན་དུ་བརྟེན་བསྟན་པ་ལྟར་སྣང་
ཡ ་དེ་ཉེས་པས་གོས་པར་མི་འགྱུར་ལ། །དོན་ཆེན་པོ་བདེ་བླག་ཏུ་འགྲུབ་པར་
ཡང་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་བསྐལ་
པ་གྲངས་མེད་པའི་སྔ་རོལ་ན། བཅོམ་ལྡན་འདས་འདི་བྱང་ཆུབ་ཏུ་སྤྱད་པ་སྤྱོད་
པ་ན། རེ་ཞིག་ཁྱེའུ་སྐར་མ་ཞེས་བྱ་བར་གྱུར་ཏོ་ཞེས་གྲགས་སོ། །དེ་ནི་འདི་ལྟ་
བུའི་ཚུལ་དང་ལྡན་པར་གྱུར་ཏེ། ཤེས་རབ་ཡོངས་སུ་སྦྱངས་ཤིང་ཞི་བ་ཡིས། ། མི་
ཡི་འཇིག་རྟེན་དམ་པའི་སྤྱོད་པ་ལ། །རིབ་ཏུ་གྱུར་ཅིང་གཟི་བྱིན་ཆེ་བས་བརྒྱན།
ཁོར་ཡུག་དབུས་ཀྱི་ལྷུན་པོ་མཐོ་བ་བཞིན། །ཡོན་ཏན་ཚོགས་ཀྱིས་ཆེ་བའི་གནས་སུ་
གྱུར། །དེ་ནི་སྐྱོ་བ་གོམས་པར་གྱུར་པ་ཡིས། །ཁྱིམ་ན་དགའ་བ་ཤིན་ཏུ་སྤོངས་གྱུར་
ཏེ། །དབེན་པར་སྤྱོད་པ་རྣམ་པར་དག་པས་མཛེས། །དེ་ཡི་རང་བཞིན་རྣམ་པར་
དག་པ་ནི། །གསེར་མགར་མཁས་པས་བྱས་པའི་རྒྱན་བཞིན་དག7 །དེ་ཡི་ཚུལ་
433



ཁྲིམས་རྣམ་པར་དག་པ་ནི། །ནོར་བུ་སྙིང་པོས་མངོན་པར་སྨྲས་པ་འདྲ། ། དེ་ཡི་
སྙིང་རྗེ་རྣམ་པར་དག་པ་ནི། །སྐྱེ་བོའི་ཡིད་རྣམས་མགུ་བར་བྱེད་པ་བཞིན། །དེ་ཡི་
ལུས་ནི་བརྒྱ་བྱིན་མངོན་སུམ་བཞིན། ། མཐོང་བའི་སྐྱེ་བོ་ཡིད་ཀྱང་གཡོ་ བར་་་་་
བྱེད། ། དེ་ཡི་ཞལ་ནི་ཉི་མའི་དཀྱིལ་འཁོར་ལྟར། །མཐོང་བས་སྐྱེ་བོའི་གདོང་གི་
པདྨ་དག ། སོ་ཡི་ཟེ་འབྲུ་གསལ་བར་སྣང་བྱེད་ཅིང༌། ། དེ་ཡིས་དབང་མེད་
ཁྲིད་པར་བྱེད་པ་སྙམ། ། དེ་ལྟར་ཁྱེའུ་སྐར་མ་དེ་བདག་ཉིད་ཡོན་ཏན་གྱི་ཚོགས་ལ་
གོམས་པར་གྱུར་ཅིང། ཚངས་པར་སྤྱོད་པ་དང་དབེན་པའི་ཕན་ཡོན་མངོན་དུ་
གྱུར་ནས། ཁྱིམ་གྱི་གནས་སྤངས་ཏེ། ནགས་ཁྲོད་དབེན་པ་ཞིག་བརྒྱན་པར་
གྱུར་ཏོ། ། དེ་ནི་ནགས་ཁྲོད་ཞི་བ་ནི། །ཐུབ་པ་དགྱེས་པའི་བརྟུལ་ཞུགས་དང་། །
རྗེས་སུ་མཐུན་པར་སྤྱོད་བྱེད་ཅིང་། །འདོད་པ་རྣམས་དང་མཐུན་མ་གྱུར། །དེ་དེ་
ལྟར་རང་བཞིན་དང་། སྙིང་རྗེ་ཆེན་པོ་དང་། ལུས་ཀྱི་ཡོན་ཏན་དང་། ། བློ་
གྲོས་ཀྱིས་ཆེ་བ་ཡིན་ཡང་། སྐྱེ་བོ་དེ་རྣམས་འདོད་པས་གཡེངས་ཤིང་བག་མེད་པ་
ཁོ་ན་ཤས་ཆེ་བས། དེ་གྲོང་ཁྱེར་དུ་འགྲོ་བར་མི་བྱེད་ཅིང་། གང་ན་གྲོང་ཁྱེར་
ལས་རིང་དུ་གྱུར་པས། ། ཤིང་ལྗོན་པ་སྣ་ཚོགས་ཀྱིས་གང་ཞིང་རྩ་བ་དང་འབྲས་བུ་
བཟང་པོ་དག་སྐྱེ་བ། དབེན་པའི་གནས་སུ་རུང་བ་ཞིག་ཏུ་འདུག་སྟེ་ལོ་བཞི་ཁྲི་
ཉིས་སྟོང་གི་བར་དུ་ཚངས་པར་སྤྱོད་པ་སྤྱད་དོ། །དེ་ནས་དུས་རེ་ཞིག་སྐྱེས་བུ་དམ་
པ་དེ་རྒྱལ་བའི་ཕོ་བྲང་འབྱོར་པ་ཞེས་བྱ་བར་ཕྱིན་པ་ན་ཕོ་བྲང་འཁོར་གྱི་གྲོང་ཁྱེར་
དེ་ནས་བུ་མོ་ལང་ཚོ་དར་ལ་བབ་པ་ཞིག་ཆུ་བླང་བའི་ཕྱིར་འོངས་པས། ཁྱེའུ་སྐར་
མ་མཐོང་ནས་དེའི་གཟུགས་བཟང་པོ་དེ་ལ་འདོད་པའི་འདོད་ཆགས་ཀྱི་སེམས་
དྲག་པོ་གཡོས་པར་གྱུར་ནས་འདི་སྙམ་དུ་སེམས་སོ། །ཨེ་མ་བྲམ་ཟེའི་ཁྱེའུ་འདི། །
གཟུགས་དང་ལང་ཚོའི་ཡོན་ཏན་དཔལ། །འདོད་ལྡན་ཡིད་ཀྱི་ལྕགས་ཀྱུ་བཞིན། །
བདག་གི་ཡིད་ཀྱང་རབ་ཏུ་དྲངས། ། འཇིག་རྟེན་བདེ་སྦྱིན་མངོན་སུམ་བཞིན། །
འདི་འདྲ་མཉེས་པར་མ་གྱུར་པ། ། བདག་ནི་བསམ་པ་དོན་མེད་དོ། ། དེ་བས་
འདིར་ནི་བདག་གིས་ནི། ། ཅི་ལྟར་མཛེས་ཚུལ་ཡིད་གཡོ་བ། ། ཟླ་བའི་རྐྱེན་གྱིས་ཀུ་
434



མུ་ད། །གསལ་བ་བཞིན་དུ་བྱེད་ཞིག་གུ། །འདིར་ནི་འབད་པར་རིགས་པ་སྙམ། །
དེ་ལྟར་སྲིད་པའི་ཀུན་རྟོག་གཡོས་གྱུར་ཏེ། །འདོད་པའི་དབང་གིས་བརྟན་པའི་ངོ་
ཚ་ཉམས། །བྱང་ཆུབ་སེམས་དཔའ་སྐར་མ་མཐོང་ནས་ནི། །མྱུར་བའི་ཤུགས་ཀྱིས་
གོམ་པ་བོར་ཏེ་དོང་། །དེ་ལྟར་བུ་མོ་དེ་ཁྱེའུའི་དྲུང་དུ་རྒྱུག་སྟེ་དོང་ནས་རྐང་པ་ལ་
ཕྱག་འཚལ་ལོ། །དེ་ནས་བྱང་ཆུབ་སེམས་དཔའ་ཁྱེའུ་སྐར་མས་སྨྲས་པ། | སྲིང་མོ་
ཁྱོད་ཅི་འདོད། བུ་མོས་སྨྲས་པ། ཁྱེའུ་བདག་ཁྱོད་འཚལ་ལོ། །ཁྱེའུས་སྨྲས་པ།
ཁོ་བོ་ནི་འདོད་པ་དགོས་པ་མ་ཡིན་ནོ། །བུ་མོས་སྨྲས་པ། གལ་ཏེ་བདག་ཁྱོད་
དང་འཚལ་བར་མི་འགྱུར་ན་ནི་བདག་འདི་ཉིད་དུ་འགུམ་པར་འགྱུར་རོ། །དེ་ནས་
ཁྱེའུ་སྐར་མ་འདི་སྙམ་དུ་སེམས་སོ། །ཀྱེ་མའོ་འཇིག་རྟེན་ངན་པ་འདི། །འདོད་
དང་སྲིད་པས་རབ་ཏུ་དཀྲིས། །བདག་གིས་མི་ལོ་བཞི་ཁྲི་དང༌། །ཉིས་སྟོང་ཚངས་
པར་སྤྱོད་སྤྱད་དེ། །འདིར་ནི་བརྟུལ་ཞུགས་འཇིག་བྱེད་པ། །འདི་ནི་རིགས་པ་མ་
ཡིན་ནོ། །སྙམ་དུ་བསམས་ནས་ནན་གྱིས་འཐེན་ཏེ་སོང་བ་དང་། དེ་ནས་བུ་མོ་
དེ་ཁ་སྦུབ་ཏུ་འགྱེལ་ནས་མྱ་ངན་གྱིས་ཟིན་ཏེ་ལུས་རྟུལ་ཞིང་ཚེའི་དུས་བྱེད་པ་ལ་
ཞུགས་སོ། ། དེ་ནས་བྱང་ཆུབ་སེམས་པས་རྣམ་པ་དེ་མཐོང་ནས་གོམ་པ་བདུན་པ་
ལ་གནས་པ་ན། སྙིང་རྗེ་ཆེན་པོ་སྐྱེས་ཏེ་འདི་སྙམ་དུ་གྱུར་ཏོ། །ཀྱེ་མའོ་མཚར་
བྱས། འཇིག་རྟེན་གནས་པ་འདི་དག་ཤིན་ཏུ་རྨོངས། །འདོད་པའི་མེ་འདི་ཐོག་
མ་མེད་པ་ནས། །རབ་ཏུ་འབར་བས་ཡུལ་གྱི་བུད་ཤིང་བསྲེགས། །ད་དུང་འདི་ལ་
ཆོག་པར་མ་གྱུར་མཚར། །འདོད་པས་འགྲོ་རྣམས་དབང་མེད་བདས་གྱུར་ཏེ། །
འཁོར་བའི་གཅོང་རོང་ཉམ་ངར་ལྷུང་བྱས་ཤིང༌། །སྐྱེ་དང་རྒ་བ་ན་བ་འཆི་བ་ཡི། །
སྡུག་བསྔལ་བརྒྱ་ཕྲག་དུ་མས་གནོད་པར་བྱས། །འདོད་པའི་རྒྱུ་ཡིས་མི་དགེ་སྤྱད་པ་
ཡིས། ཁྲག་དང་ཁུ་བ་བཞང་གཅི་དྲི་ང་བ། །འདྲེས་པའི་མངལ་གནས་མུན་རུམ་
ནག་པོ་རུ། ། ཡང་ཡང་སྐྱེས་ཤིང་ལུས་བསྐྱོད་མི་ཤེས་ཀྱང༌། ། ད་དུང་ཕྱིར་ཕྱིར་
འདོད་ལ་ཞེན་པ་མཚར། །ཁ་ཅིག་ཕན་འདོད་འདོད་པ་སྤྱད་པ་ལ། ། བྱུང་བའི་
འབྲས་བུ་བུ་ཞེས་བལྟས་བྱས་ཀྱང་། ། ཕན་པར་མི་བྱེད་བྱེད་པ་ཚུལ་མིན་པས། །
435.



བསད་དང་འཆིང་ཞིང་ཞིང་དང་ལོངས་སྤྱོད་རྣམས། །འཕྲོག་པར་བྱེད་ཅིང་ཅི་
ཡང་བྱར་མེད་པ། །འདོད་པའི་ཕྱིར་ཡིན་ཡིན་པར་མ་ཤེས་མཚར། །དམྱལ་བའི་
གནས་ན་འབར་བའི་བུད་མེད་དག ། མེ་སྟག་འཁྲུག་ པའི་མཚོན་གྱི་ཕྲེང་བ་
ཡིས། །བརྒྱན་ཀྱང་ལས་ཀྱིས་མཛེས་པ་ལྟར་མཐོང་ནས། །ཤཱལ་མ་ལི་ཡི་རི་བོ་རབ་
འབར་བ། ། མཚོན་རྣོན་གཏམས་པའི་ལམ་དུ་རྒྱུག་བྱེད་ཅིང་། ། ཤ་དང་རུས་པ་
རྐང་རྣམས་ཐལ་བྱུང་སྟེ། །ཕྱེ་མར་བརླགས་ནས་སླར་ཡང་སྲིད་པ་ཡིས། །དབང་
མེད་ཡུན་རིངས་དམྱལ་བའི་གནས་སུ་འཁྱམས། །དམྱལ་བའི་གཤེད་པོ་ལས་ཀྱིས་
བྱས་པ་དག །མཐོང་ནས་ཁྱིམ་ཐབ་འདུ་ཤེས་རྙེད་གྱུར་ཏེ། །དྲུང་དུ་སྟེགས་པས་
བཟུང་སྟེ་འབར་བ་ཡི། །གཞི་ལ་བཞག་སྟེ་ཐུ་ལུམ་འབར་བ་ཡིས། ། སྐྱེས་གནས་
ནས་བསྲེགས་བྲང་གི་ རྒྱབ་མདོ་རུ། ། ཤ་རྒྱུས་བསྲེགས་ཤིང་ཚོར་ཚོར་སྒྲ་བྱུང་་་་
ནས། །འོ་དོད་ཆོ་ངེ་འབྱིན་པ་ཙམ་ལ་ཞུགས། །དེ་ལ་སོགས་པའི་སྡུག་བསྔལ་དུ་མ་
རྣམས། །འདོད་པ་བསྟེན་པས་ཡང་ནས་ཡང་མྱོང་ཡང་། ། ད་དུང་འདོད་པའི་
རྗེས་སུ་འབྲང་བ་མཚར། །འདི་ལྟར་རང་དབང་མེད་པ་འདི། ། ཀྱེ་མ་བདག་གི་
སྡུག་བསྔལ་བཞིན། །བདག་ནི་ཚུལ་ཁྲིམས་ཞིག་གྱུར་ཏེ། །མནར་མེད་འབར་བར་
ཞུགས་ཀྱང་བླ། །འདི་ནི་སྡུག་བསྔལ་བཅས་བཞིན་དུ། །ཚེ་ཡི་འདུ་བྱེད་བྱས་གྱུར་
ན། །བདག་ཀྱང་སྲེགས་པར་འགྱུར་བ་བཞིན། །དེ་བས་བདག་ཉིད་སྡུག་བསྔལ་
ཡང་། །གཞན་གྱི་བདེ་བ་ཡུད་ཙམ་ཡང་། །དམ་པ་རྣམས་ཀྱི་བསྒྲུབ་བྱ་ཡིན། །དེ་
ལྟ་བུའི་སེམས་བསྐྱེད་ནས། །རིགས་ཀྱི་བུ་ཁྱེའུ་སྐར་མ་སླར་ལོག་སྟེ། །བུ་མོ་དེ་ལག་
པས་བཟུང་སྟེ་སྲིང་མོ་ཁྱོད་ཅི་འདོད་པ་བྱ་ཡིས་ལོངས་ཤིག་ཅེས་སྨྲས་སོ། །དེ་ནས་
ཁྱེའུ་སྐར་མ་བུ་མོ་དེའི་ཁྱིམ་དུ་སོང་སྟེ་ལོ་བཅུ་གཉིས་ཀྱི་བར་དུ་ཁྱིམ་གྱི་གནས་དེ་
ཉིད་དུ་གནས་ཏེ། སླར་ཡང་ཁྱིམ་ནས་ཁྱིམ་མེད་པར་རབ་ཏུ་བྱུང་ནས་ཚངས་
པའི་གནས་པ་བཞི་བསྐྱེད་པར་གྱུར་ཏོ། ། དམ་པ་རྣམས་ཀྱི་སྙིང་རྗེ་ཡི། ། སྟོབས་
ཀྱིས་ཉོན་མོངས་བཅོམ་བྱས་ནས། །ཡོན་ཏན་ལྷག་པར་འཕེལ་འགྱུར་ཏེ། ། སྔགས་
ཀྱིས་བཅོམ་པའི་དུག་བཞིན་ནོ། ། དེ་ལྟར་སྙིང་རྗེ་ཆེན་པོའི་དབང་དུ་གྱུར་པས།།
436



ཁྱེའུ་སྐར་མེ་ཚེ་འཕོས་མ་ཐག་ཏུ་ཚངས་པའི་འཇིག་རྟེན་དུ་སྐྱེས་པར་གྱུར་ཏོ་ཞེས་
གྲགས་སོ། །འདི་ལྟ་བུའི་དོན་ཡང་བཅོམ་ལྡན་འདས་ཀྱིས་བཀའ་སྩལ་པ། དེའི་
དུས་ན་ཁྱེའུ་སྐར་མ་ཞེས་བྱ་བ་དེ་ནི་ང་ཡིན་ཏེ། གྲགས་འཛིན་མ་ནི་བུ་མོ་དེར་
གྱུར་ཏོ། །ངས་འདོད་པ་ངན་པ་དེ་ལ་སྙིང་རྗེ་ཆེན་པོ་སྐྱེས་པས་ཀྱང་བསྐལ་པ་སྟོང་
ཕྲག་བཅུའི་འཁོར་བ་ལ་རྒྱབ་ཀྱིས་ཕྱོགས་པར་གྱུར་ཏོ་ཞེས་གསུངས་སོ། །དེ་ལྟ་བས་
ན་སྐྱེས་བུ་དམ་པ་རྣམས་ཀྱིས་ཐབས་མཁས་པས་སེམས་ཅན་ཡོངས་སུ་སྨིན་པར་
བྱེད་པ་ནི་སྙིང་རྗེ་ཆེན་པོ་ལ་རག་ལས་སོ་ཞེས་སྙིང་རྗེའི་ཕན་ཡོན་བསྔགས་པ་དང༌།།
ཐབས་མཁས་པའི་སྒོ་མངོན་དུ་གྱུར་པ་ན་ཉོན་མོངས་དམན་པས་ཀྱང་དེ་ཉིད་ལ་
ངེས་པར་བྱུང་ངོ་ཞེས་ ཐབས་མཁས་པ་བསྔགས་པ་ལའང་བརྗོད་པར་བྱའོ། །
བཅོམ་ལྡན་འདས་འདི་བྱང་ཆུབ་སེམས་པར་གྱུར་པ་ན་སེམས་ཅན་གཅིག་གནས་
སྐབས་ཀྱི་བདེ་བ་ཉམས་སུ་མྱོང་ན། བདག་ཉིད་དམྱལ་བར་སྡུག་བསྔལ་ཉམས་
སུ་མྱོང་བ་དག་ཀྱང་བཟོད་པར་མཛད་པའི་ཐུགས་རྗེ་དང་ལྡན་ན་དེ་ལྟར་ལྟ་ཅི་སྨོས་
ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། །ཁྱེའུ་སྐར་མའི་
སྐྱེས་པའི་རབས་ཏེ་དྲུག་ཅུ་གསུམ་པའོ། ། ། ར ཀྱི
ཀྱི ་
རེ་བཞི་བ། བརྒྱ་བྱིན་གྱི་སྐྱེས་པའི་རབས་ཀྱི་འོ་
1:|:ཀ༈ སྐྱེས་བུ་དམ་པ་རྣམས་ནི་ཐབས་ལ་མཁས་པ་དུ་མ་དག་གིས་སེམས་ཅན་
རྣམས་བློ་ན་མེད་པའི་བྱང་ཆུབ་ཀྱི་གོ་འཕང་ལ་འཇོག་པར་བྱེད་དོ། །དེ་ཡང་འདི་
སྐད་ཐོས་ཏེ། སྔོན་བྱུང་བ་འདས་པའི་དུས་བསྐལ་པ་གྲངས་མེད་པའི་སྔ་རོལ་དུ་
བསྐལ་པ་ཆེན་པོ་ཨུཏྤལ་ཞེས་བྱ་བ་བྱུང་བ་ན། སངས་རྒྱས་ཀྱི་ཞིང་འདི་བྱུ་རུ་བྱུང་
བ་ཞེས་བྱ་བ་སྙིགས་མ་ལྔ་དང་ལྡན་པ་གྱུར་པ་ན།། བཅོམ་ལྡན་འདས་འདི་བྱང་
ཆུབ་སེམས་པར་གྱུར་ཏེ། རེ་ཞིག་ཅིག་ལྷ་དང་མིའི་འགྲོ་བ་སྐྱོང་བར་བྱེད་པའི་
སྟོབས་ཕུན་སུམ་ཚོགས་པ་དང་ལྡན་པས་གཞན་གྱི་དོན་སྒྲུབ་པ་ལ་བརྩོན་པར་བྱེད་
པའི་ལྷ་རྣམས་ཀྱི་དབང་པོ་བརྒྱ་བྱིན་ལེགས་པར་སྣང་བྱེད་ཅེས་བྱ་བར་གྱུར་ཏོ་ཞེས་
437
TU



གྲགས་སོ། །དེ་ནི་གཞན་དུ་སྤྱད་པའི་མཐུས། །ལྷ་ཡི་ལོངས་སྤྱོད་ཕུན་ཚོགས་པ། །
འབྱོར་པའི་དབང་ཕྱུག་དེ་ ཐོབ་ཀྱང་། ། བག་མེད་རིང་དུ་སྤངས་པར་ གྱུར། །
གཞན་དོན་སྤྱོད་པའི་བསམ་པ་ཅན། །སྙིང་རྗེའི་སེམས་དང་ལྡན་པ་དག ། ལྷ་
དབང་དཔལ་ལའང་ཆགས་མེད་ཅིང༌། །གཞན་དོན་ཡོངས་སུ་སྤྱོད་པར་གྱུར། །དེ་
ལྟར་བརྒྱ་བྱིན་དེ་ལྷ་དང་མིའི་འགྲོ་བ་བདག་གི་མངའ་རིས་སུ་གྱུར་པ་རྣམས་སྐྱོང་
བར་བྱེད་པའི་ཚེ་འཛམ་བུ་གླིང་པ་རྣམས་བག་མེད་པར་གྱུར་ཏེ། ངན་པར་སྤྱོད་
པ་བཅུ་དང་ལྡན་པར་སྤྱོད་པས་ངན་སོང་དང་ངན་འགྲོ་ལོག་པར་ལྟུང་བ་ལ་ཕལ་
ཆེར་གཞོལ་བར་གྱུར་ཏོ། །དེའི་ཚེ་ཀྱེ་མ་འཇིག་རྟེན་པ་འདི་དག་ནི་མ་རུངས་པར་
གྱུར་ཏོ། །འདི་ལྟར་ལོག་པར་ལྟུང་བ་འདི་ལས་བདག་གིས་ཇི་ལྟར་བསྐྱབ་པར་
བྱ། །ལོག་པར་རྟོག་པའི་སྐྱེ་བོ་ངན་པ་དག 1:|:། བྱམས་པའི་ཚིག་གིས་བཟློག་པར་
ཡོངས་མི་ནུས། ། རྩུབ་མོའི་ཚིག་ཀྱང་མེ་ལྕེ་འབར་བ་བཞིན། ། རང་གཞན་རྒྱུད་
རྣམས་སྲེག་པར་བྱེད་མོད་ཀྱང༌།། བརྩེ་བའི་མིང་ཅན་བུ་ལ་རྡེག་པ་ལྟར། །རྩུབ་
མོའི་ཐབས་ཀྱང་འགལ་བ་མེད་པ་སྙམ། །བདེ་ཡང་སྡུག་བསྔལ་རྒྱུར་གྱུར་སྤང་བྱ་
སྟེ། །མ་ཤའི་འབྲས་ཆན་དུག་དང་འདྲེས་པ་བཞིན། ། དེ་བས་ད་ནི་ཅི་ནས་བརྩོན་
བྱས་ཏེ། །ནུས་པའི་སྟོབས་ལྡན་བརྩོན་པ་བྱ་བའི་རིགས། ། མཐུ་རྩལ་ཡོད་བཞིན་
ཅི་སྟེ་ཡལ་དོར་ན། །བརྟེན་པའི་འགྲོ་རྣམས་གཡང་སར་ཁྲིད་པ་བཞིན། །བདག་
གི་སེམས་ཀྱང་གཞན་དུ་འགྱུར་བར་བྱེད། །དེ་བས་ན་ད་ནི་ངེས་པར་ཐབས་བྱ་
བའི་དུས་ལ་བབ་བོ་སྙམ་སྟེ། སེམས་དཔའ་ཆེན་པོ་དེས་བདག་ཉིད་གནོད་སྦྱིན་
གྱི་གཟུགས་ཤིན་ཏུ་འཇིགས་སུ་རུང་བ་མཐོང་ན་སྤུ་ཟིང་ཞེས་བྱེད་པར་ནུས་པ་ཞིག་
ཏུ་སྤྲུལ་ཏེ། རབ་ཏུ་གནག་པའི་དུས་མཚམས་ཕྱོགས་ཀྱི་ཆར་སྤྲིན་ལྟ་བུའི་ལྟོ་བ་
ཅན། །སྐྲ་དང་སྨིན་མ་རབ་ཏུ་འབར་ཞིང་ནགས་ཀྱི་མེ་ལྕེ་འཕྲོ་བ་བཞིན། ། གཡོ་
བའི་མིག་ནི་ཉི་མའི་དཀྱིལ་འཁོར་ཁྲག་དང་བཅས་པ་ལྟ་བུར་འཇིགས། །ཁྲོ་གཉེར་
རབ་བསྡུས་མཆེ་བ་གཙིགས་ཤིང་སེ་མོ་ཁྲག་གིས་གོས་པ་བཞིན། །དེ་ལྟར་གནོད་
སྦྱིན་གྱི་གཟུགས་འཇིགས་སུ་རུང་བ་དེ་འཛམ་བུའི་གླིང་གི་མི་དག་གི་མདུན་དུ་
438



འདུག་ པ་ ན་མི་དེ་དག་སྒྲིག་ཅིང་བསྔངས་ལ་སྤུ་ཟིང་ཞེས་བྱེད་པར་ གྱུར་ནས།
ཞེས་དང་བཅས་ཏེ་གནོད་སྦྱིན་ཆེན་པོ་ཁྱེད་ལ་ཅི་འཚལ། ཁྱེད་གང་བཞེད་པ་
འབུལ་བར་བགྱིའོ། །དེས་སྨྲས་པ།་ཁོ་བོ་ལ་ཁ་ཟས་དག་དགོས་སོ། །མི་དེ་དག་
གིས་གསོལ་བ། ཁྱེད་ཀྱི་ཁ་ཟས་ཅི་ལྟ་བུ་ལགས། གནོད་སྦྱིན་གྱིས་ སྨྲས་པ།-
མི་ཤ་ཤིན་ཏུ་དྲོན་མོ་དང༌། །མི་ཡི་ཁྲག་ནི་གསར་བ་དག །འཕྲོག་བྱེད་ང་ཡི་ཟས་
དང་སྐོམ། །དེ་བཙལ་ཕྱིར་ནི་འདིར་འོངས་སོ། །དེ་བས་ན་ཁྱེད་ཅག་རྣམས་ཤེས་
པར་གྱིས་ཤིག དེང་ཕྱིན་ཆད་ཇི་སྲིད་འཚོའི་བར་དུ་དགེ་བ་བཅུའི་ལམ་ཡང་
དག་པར་ལེན་པ་དང༌། བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་གང་ཡང་
ངས་བཟའ་བར་མི་ནུས་ཀྱི།, གང་མི་ དགེ་བའི་སྤྱོད་པ་ལོག་པར་ལྟ་ བ་ ཅན།
བྱང་ཆུབ་ཏུ་སེམས་བསྐྱེད་པ་ལ་ཡང་དག་པར་མི་གནས་པ་དེ་དག་ང་ཡིས་ཟ་བ་
ཡིན་ནོ་ཞེས་སྨྲས་ཤིང༌། དེས་བདག་ཉིད་ཀྱིས་སྤྲུལ་པའི་མི་དག་བཟུང་སྟེ་ཡན་
ལག་དང་ཉིང་ལག་དག་ཕྲལ་ཞིང་ ཤ་རུས་དག་ཆམ་ཆོམ་དུ་ཟ་བར་བསྟན་པ་ན།
མི་དེ་དག་ཤིན་ ཏུའང་འཇིགས་ཤིང་སྲོག་དང་ཕྲལ་དུ་དོགས་པའི་ སེམས་ཀྱིས་མི་
དགེ་བ་ཐམས་ཅད་ལས་བཟློག་ཅིང་དགེ་བ་བཅུའི་ལམ་ལ་ཡང་དག་པར་བཀོད་
ནས་བླ་ན་མེད་པའི་བྱང་ཆུབ་ཏུ་སེམས་བསྐྱེད་དེ། རང་ཤུགས་ཀྱིས་འཛམ་བུའི་
གླིང་བ་ཐམས་ཅད་དང༌། གླིང་བཞི་བ་གཞན་དུ་འཁོད་པ་རྣམས་ཀྱང་དེ་ལྟ་བུའི་
ཚུལ་གྱིས་ཐེག་པ་གསུམ་ལ་ངེས་པར་བཀོད་དོ། །དེ་ལྟར་ཐབས་ལ་མཁས་པའི་
ཚུལ། །རབ་ཏུ་བསྟན་ པའི་མཐུ་འདི་ནི། ། སྙིང་རྗེའི་རང་བཞིན་ཅན་རྣམས་་་
ཀྱིས། ། ཚུལ་འདི་སྤྱད་པར་རིགས་པ་སྙམ། ། དེ་ལྟ་བས་ན་སྐྱེས་བུ་དམ་པ་རྣམས་
ཀྱིས་གཞན་གྱི་དོན་ཡོངས་སུ་སྤྱོད་པ་ལ་ཐབས་ལ་མཁས་པར་བྱ་བ་དང་། ། མཐར་
ཐུག་བདེ་བར་གྱུར་ན་གནས་སྐབས་སུ་གཞན་ལ་འཇིགས་པ་དག་ཀྱང་བསྟན་པར།
བྱའོ་ཞེས་ཀྱང་བརྗོད་པར་བྱའོ། ། བརྒྱ་བྱིན་གྱི་སྐྱེས་པའི་རབས་ཏེ་དྲུག་ཅུ་བཞི།
བའོ། ། ། །»y ༣་གྱི་ཁ་ བ། |:༡[ ཀན་$2 1:|ཀྱིས་: 1:ས་ཟླ་
439



ཀ ་རེ་ལྔ་བ། སྟོན་པ་བྲམ་ཟེའི་སྐྱེས་པའི་རབས། ༡༢:/ep
༈ སྐྱེས་བུ་དམ་པ་རྣམས་ནི་བླ་ན་མེད་པའི་བྱང་ཆུབ་ཀྱི་སྤྱད་པ་སྤྱོད་པ་ན།
ཐབས་མཁས་པས་བདག་ཉིད་བྱང་ཆུབ་ཀྱི་ལམ་ཡོངས་སུ་རྫོགས་ཤིང་སྐྱེ་བོ་བག་
མེད་པ་རྣམས་ཐབས་མཁས་པས་བསྐུལ་ཞིང་མངོན་པར་ཤེས་པ་ལ་སྦྱོར་བར་བྱེད་
དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་བྱང་ཆུབ་སེམས་
དཔའ་འཇིག་རྟེན་པ་རྣམས་དང་མཐུན་པར་འཇུག་པ། ཡེ་ཤེས་ཀྱི་མཐུ་ཐོགས་
པ་མེད་པ་དེ་རེ་ཞིག་ཅིག་ཕྱི་རོལ་པའི་སྤྱོད་པ་དང་མཐུན་པའི་དྲང་སྲོང་རྣམས་ཀྱི་
ནང་དུ་སྟོན་ལྷུགས་འཕྱེ་ཞེས་བྱ་བར་གྱུར་ཏོ་ཞེས་གྲགས་སོ། །རང་རྒྱུད་ཡོངས་སུ་
སྦྱངས་ཤིང་ཞི་བ་ཡིས། ། མི་ཡི་འཇིག་རྟེན་དཔལ་གྱིས་འཁྱུད་གྱུར་ཏེ། །དེ་ནའང་
སྐྱོ་བའི་ཡིད་ཀྱིས་བསྐུལ་གྱུར་ནས། ། ཐུབ་པས་བསྔགས་པའི་ནགས་ཁྲོད་དབེན་
པར་འགྲོ། །དེར་ཡང་དེ་ནི་ཆགས་མེད་སྦྱངས་པ་ཡིས། ། སྐྱེ་བོ་རྣམས་ཀྱི་དོན་ཀུན་
གྲུབ་པར་བྱེད། ། རིག་བྱེད་གནས་ལ་དེ་ནི་ཚངས་པ་བཞིན། །དཀའ་ཐུབ་གྲུབ་
པས་ ལྷ་ཡི་བླ་མ་བཞིན། ། ལྷོ་རྣམས་ཀུན་གྱིས་ མཆོད་ པས་ བརྒྱ་བྱིན་བཞིན། །
གཙུག་ལག་བསྟན་བཅོས་མཐོང་བྱེད་མིག་ཇི་བཞིན། ། ཤེས་འདོད་རྣམས་ཀྱི་དོན་
བྱེད་གྱུར་པས་ན། །གསལ་བར་འཇིག་རྟེན་སྟོན་པ་ཞེས་སུ་གྲགས། །དེ་ལྟ་བུའི་
སྟོན་པ་བྲམ་ཟེ་དེ་བྲམ་ཟེའི་ཁྱེའུ་ལྔ་བརྒྱ་ལ་རྗེས་སུ་སྟོན་ཅིང་གྲོང་ཁྱེར་ལས་རིང་དུ་
གྱུར་ པ་ ཤིན་ཏུ་དབེན་པ། དཀའ་ཐུབ་ཅན་དང་རྗེས་སུ་མཐུན་པའི་གནས།
ཤིང་ལྗོན་པའི་ཚོགས་བསྐྱེད་ཤིང་ལྟར་བཀྲམ་པ། ཆུ་གཙང་མའི་ཆུ་མིག་དང་
ལྟེང་ཀ་དུ་མ་དང་ལྡན་པ། ” པདྨ་དང་ཨུཏྤལ་ལ་སོགས་པའི་མེ་ཏོག་མཛེས་ཤིང་དྲི་
ཞིམ་པོ་རྩ་བ་བཟའ་རུང་བ་རྣམས་སྐྱེས་པ། ཚོད་རྗེད་དང་འབྲས་བུ་དུ་མ་ཡིད་
བཞིན་དུ་སྐྱེ་བའི་དགོན་པ་ཞིག་ཏུ་གནས་སོ། །འཇིག་རྟེན་ཅ་ཅོ་རྣམས་སྤངས་
ཏེ། །དགོན་ དབེན་ སྤྱོད་ པ་ སྤྱོད་གྱུར་པ། ། དམ་ པའི་ དྲུང༌ དུ་གནས་ པ་ དག།
མྱུར་དུ་ཡོན་ཏན་འཕེལ་བ་ཡིན། །འོན་ཀྱང་བག་ཆགས་ཀུན་རྟོག་འདི། །ན་ཆུང་།
440



སྲེད་པས་མྱོས་པ་བཞིན། ། འདོད་པའི་ཡུལ་ལ་ཆགས་གྱུར་པས། །དབེན་པར་
གནས་ཀྱང་འདོད་བྱ་ལ། །རང་དབང་མེད་པར་དྲངས་པ་བཞིན། །གཡོ་ཞིང་བག་
མེད་སྤྱོད་གྱུར་པ། །བརྩོན་ལྡན་རྣམས་ཀྱི་གེགས་ཡིན་ཞེས། །ཐུབ་པ་ཆགས་བྲལ་
རྣམས་ཀྱིས་བསྟན། །དེ་ལྟར་དཀའ་ཐུབ་ཀྱི་གནས་ན་བྲམ་ཟེའི་ཁྱེའུ་རྣམས་ལ་སྟོན་
པ་ཆེན་པོ་དེས་རྗེས་སུ་བསྟན་ཀྱང་ཡོན་ཏན་མཆོག་ཐོབ་པར་མ་གྱུར་པས། སྟོན་
པ་བྲམ་ཟེ་དེ་འདི་སྙམ་དུ་གྱུར་ཏེ། ཅིའི་ཕྱིར་བྲམ་ཟེའི་ཁྱེའུ་འདི་རྣམས་མངོན་
པར་ཤེས་པ་ལྔ་མ་ཐོབ་སྙམ་མོ། །དེ་ཡང་འདི་སྙམ་དུ་འདི་རྣམས་ནི་གཡང་གཞི་
དང༌། ཤིང་ཤུན་དང་། དབྱུ་གུ་དང་། རིལ་བ་སྤྱི་བླུགས་དང་། བླུགས་
གཟར་གྱི་སྣོད་ལྷག་པ་འཆང་ཞིང་། ཚོད་རྔད་དང་ཨུཏྤལའི་ རྩ་བ་ སྦྱོར་བ་ལ་
བརྩོན་པར་གནས་པ་ལས་གྱུར་ཏོ་སྙམ་དུ་ཤེས་སོ། །ཤེས་རབ་ལྡན་པའི་བློ་ནི་སྟོན་
ཟླ་བཞིན། །དཀར་ཞིང་གསལ་བར་ས་ཡི་སྟེང་དུ་འབབ། །དེས་ནི་བློ་ལྡན་ཀུ་མུ་ད་
ཡི་ཚལ། ། དགོད་པ་བཞིན་དུ་ཡོན་ཏན་འཕེལ་བར་བྱེད། ། དེ་ནས་འདི་སྙམ་དུ་
བདག་གིས་བྲམ་ཟེའི་ཁྱེའུ་རྣམས་ལ་ནན་ཏུར་ཞིག་མ་བྱས་ན་སྤྱོད་པ་བ་འདི་འབྲལ་
བར་དཀའ་བོ་སྙམ་སྟེ། བྱང་ཆུབ་སེམས་པས་ཐབས་མཁས་པ་མངོན་དུ་བྱས་
ནས་བྲམ་ཟེའི་ཁྱེའུ་དེ་རྣམས་ལ་སྨྲས་པ། ཁྱེའུ་དག་ཟླ་བ་གསུམ་པོ་འདིའི་བར་ཁོ་
བོ་ནང་དུ་ཡང་དག་པར་འཇོག་འདོད་ཀྱིས་ཁོ་བོ་ལ་འབྲས་བུ་དང་རྩ་བ་སྟོབ་པའི་
བྲམ་ཟེའི་ཁྱེའུ་གཅིག་དང་། གསོ་སྦྱོང་བཅོ་ལྔ་པ་དེ་ཉིད་མ་གཏོགས་པར་བདག་
གི་གན་དུ་གཅིག་ཀྱང་མ་འོང་ཞིག ཡོན་ཏན་ཐོབ་པར་བྱེད་པ་ལ། །རྣམ་གཡེང་
རིང་དུ་མ་བྱས་ཤིང༌། །ལོངས་སྤྱོད་སྲེད་པ་མ་བཏང་ན། །དབེན་པར་གནས་ཀྱང་
ཅི་ཞིག་ཕན། །དེ་ནས་བྲམ་ཟེའི་ཁྱེའུ་རྣམས་ཀྱིས་ཀྱང་ཁྲིམས་སུ་བྱས་ཏེ་རྩ་བ་དང་
འབྲས་བུ་སྟོབ་པའི་བྲམ་ཟེ་གཅིག་དང་། གསོ་སྦྱོང་བཅོ་ལྔ་པ་མ་གཏོགས་པ་སུ་
ཡང་མཁན་པོའི་དྲུང་དུ་འགྲོ་བར་མི་བྱའོ་ཞེས་དམ་བཅས་ཏེ། བདག་ཉིད་ཆེན་
པོ་དེ་ནང་དུ་ཡང་དག་པར་འཇོག་པ་ལ་ཞུགས་སོ། །དེ་ནས་དུས་གཞན་ཞིག་ན་
སྟོན་པ་ལྐུགས་འཕྱེས་རྒྱང་རིང་པོ་ནས་རི་དྭགས་ཤིག་མཐོང་ནས་འདི་སྐད་ཅེས་
441



སྨྲས་སོ། །རི་དྭགས་འོངས་པ་ལེགས་སོ་ཚུར་ཤོག་ཅིག །རི་དྭགས་ཁྱོད་དང་ཁོ་བོ་
མཚུངས་པ་སྟེ། །ཁྱོད་ཀྱང་ལྟོ་འགྲངས་ཙམ་གྱིས་ཆོག་ཤེས་ཤིང་། །བདག་ཀྱང་ལྟོ་
འགྲངས་ཙམ་གྱིས་ཀུན་ཏུ་ཆོག ། འདི་ན་ཁ་ཅིག་དེ་ལྟ་མ་ཡིན་ཏེ། །ཧ་ཅང་བག་
མེད་འདོད་པའི་དབང་གྱུར་པས། །ཚོད་རྔད་ཨུཏྤ་ལ་ཡི་རྩ་བ་དག ། སྦྱོར་བར་
བྱེད་ལ་ཉིན་མཚན་བརྩོན་པར་གནས། །དེ་སྐད་ཅེས་སྨྲས་པ་བྲམ་ཟེའི་ཁྱེའུ་རྣམས་
ཀྱིས་ཐོས་ཏེ། །འདི་སྙམ་དུ་མཁན་པོ་ནི་གདོན་མི་ཟ་བར་བརྟུལ་ཞུགས་རྫོགས་པར་
གྱུར་ཏེ། རི་དྭགས་དང་ལྷན་ཅིག་སྨྲ་བར་བྱེད་དོ་སྙམ་ནས་ཐམས་ཅད་འདུས་ཏེ་
མཁན་པོའི་དྲུང་དུ་སོང་ནས་རྐང་པ་ལ་ ཕྱག་འཚལ་ ཏེ་ ཕྱོགས་ གཅིག་ ཏུ་འདུག་
གོ །དེ་ལ་སྟོན་པ་བྲམ་ཟེ་ཅང་མི་སྨྲའོ། ། མཁས་ཤིང་ཟབ་པ་རྣམས་ཀྱི་ཚིག །
མ་བརྟགས་གྱུར་ན་བློ་ལྡན་ཡང་། ། རེ་ཞིག་དུབ་པ་ཉིད་དུ་འགྱུར། །བརྟགས་པས་
རིང་ནས་ མངོན་དུ་འགྱུར། །དེ་ནས་ཡང་བྲམ་ཟེའི་ཁྱེའུ་རྣམས་མཁན་པོ་ནི་རི་
དྭགས་དང་ལྷན་ཅིག་སྨྲ་བར་བྱེད་ཀྱི། མི་རྣམས་དང་མ་ཡིན་ནོ་སྙམ་ནས་སྟན་
ལས་ལངས་ཏེ་སོང་ངོ༌། ། དེ་ནས་དུས་གཞན་ཞིག་ན་རི་དྭགས་ཀྱི་བརྟུལ་ཞུགས་
ཅན་ཞིག་སྟོན་པ་སྐྱུགས་འཕྱེ་གང་ན་བ་དེར་སོང་བ་ན་དེ་ལ་འདི་སྐད་ཅེས་སྨྲས་པ།
ཚུར་ཤོག་འོངས་པ་ལེགས་སོ་ལེགས། ། རི་དྭགས་རྗེས་ཞུགས་བརྟུལ་ཞུགས་ཅན། །
ཁྱོད་དང་ཁོ་བོ་མཚུངས་པ་སྟེ། །ཆོག་ཤེས་པ་དང་ལྡན་ཕྱིར་རོ། །གང་གིས་གཡང་
གཞི་རིལ་བ་སྤྱི་བླུགས་དང་། ། བླུགས་གཟར་གཅིག་གིས་ལེགས་པར་ཆོག་ཤེས་་
ལ། ། བཟའ་བ་ལྟོ་འགྲངས་ཙམ་གྱིས་འཚོ་བྱེད་པ། ། འདི་ནི་དཀའ་ཐུབ་ཅན་ལ་
རིགས་པ་ཡིན། །འདི་ན་ཁ་ཅིག་དེ་ལྟ་མ་ཡིན་ཏེ། །གཡང་གཞི་དང་ནི་དེ་བཞིན་
ཤིང་ཤུན་དང༌། །དབྱུག་གུ་རིལ་བ་བླུགས་གཟར་ཡོ་བྱད་རྣམས། །ལྷག་པ་འཆང་
ཞིང་འདོད་པའི་རྗེས་ཞུགས་ཏེ། །ཚོད་རྔད་ཁྲེ་རྒོད་ཨུཏྤལ་རྩ་བ་དག །སྦྱོར་ཞིང་
བརྩོན་པས་དུས་ཀྱང་འདའ་བར་བྱེད། །དེ་སྐད་སྨྲས་པ་བྲམ་ཟེའི་ཁྱེའུ་རྣམས་ཀྱིས་
ཐོས་ནས་འདི་སྙམ་དུ་གྱུར་ཏེ་ཕན་ཚུན་སྨྲས་པ། ཀྱེ་མ་མཁན་པོ་ཆེན་པོ་ནི་འདོད་
ཆེན་པོ་ལ་ནི་རྣམ་པར་སྨོད་ལ་འདོད་པ་ཆུང་བ་རྣམས་ལ་བསྟོད་པས་་་་བབས་བབ་
442



དོན་གྱིས་ན་མཁན་པོས་བདག་ཅག་ལ་ནན་ཏུར་བྱས་ཀྱིས། ད་ནི་བདག་ཅག་
རྣམས་གཡང་གཞི་དང༌། ཤིང་ཤུན་དང༌། དབྱུག་གུ་དང་། – རིལ་བ་སྤྱི་་
བླུགས་དང༌། བླུགས་གཟར་གྱི་སྣོད་ལྷག་པ་རྣམས་ཆུ་བོ་རྟ་འབབ་ཀྱི་ནང་དུ་བོར་
ལ་མཁན་པོ་གང་ན་བ་དེར་འདོང་ངོ་། །དེ་ནས་བྲམ་ཟེའི་ཁྱེའུ་བློ་ལྡན་རྣམས། །
དོན་དེ་རིག་པས་ངོ་ཚར་བཅས་གྱུར་ཏེ། །ཡོ་བྱད་ལྷག་པ་དེ་དག་རྣམས་སྤངས་
ནས། །བདག་གི་མཁན་པོའི་དྲུང་དུ་ཉེ་བར་ལྷགས། ། དེ་ལྟར་བྲམ་ཟེའི་ཁྱེའུ་༌
རྣམས་ཀྱིས་ཡོ་བྱད་ལྷག་པ་རྣམས་སྤངས་ཏེ་མཁན་པོའི་དྲུང་དུ་ཐམས་ཅད་ཀྱང་
རྒྱུད་གཙང་བ་དང་སྤྱོད་པ་རྣམ་པར་དག་པ་དང་བཅས་ཏེ་སོང་ནས་མཁན་པོའི་
ཞབས་ལ་མགོ་པོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ ། དེ་ནས་སྟོན་
པ་ལྐུགས་འཕྱེས་བྲམ་ཟེའི་ཁྱེའུ་རྣམས་ཀྱི་སེམས་ཀྱི་བསམ་པ་དང༌། བག་ལ་ཉལ་
དང༌། ཁམས་ཀྱི་རང་བཞིན་ཤེས་པས། ཇི་ལྟ་ཇི་ལྟར་བྲམ་ཟེའི་ཁྱེའུ་དེ་རྣམས་
ཀྱི་མངོན་པར་ཤེས་པ་ལྔ་མངོན་སུམ་དུ་འགྱུར་བ་དེ་ལྟ་དེ་ལྟར་ཆོས་བསྟན་ཏོ། །དེ་
ལྟར་ཐུགས་རྗེ་ཆེ་ཞིང་བློ་ལྡན་པས། ། ཐབས་ཀྱིས་འདོད་དང་རྣམ་གཡེང་རྒྱུན་
བཅད་དེ། །འཇིག་རྟེན་འཇིག་རྟེན་འདས་པའི་བསམ་གཏན་གྱི། །ལམ་ལ་དྲངས་
ཏེ་མངོན་པར་ཤེས་ལ་བཀོད། །དེས་ན་ཚུལ་འདི་འདི་ན་མངོན་སུམ་བཞིན། །ཞི་
གནས་རྩ་བ་འདོད་པས་དབེན་པ་སྟེ། །རྣམ་གཡེང་གིས་ནི་འཇིག་རྟེན་རྨོངས་པར་
བྱེད། །རྨོངས་བྲལ་ཤེས་རབ་ལྡན་པའི་ལྷག་མཐོང་གི། ༧ འཁོར་བ་སྤངས་ནས་མྱ་
ངན་འདས་འགྲོ་ཞེས། །ཐུབ་པ་རྣམས་ཀྱིས་རྟག་ཏུ་བསྔགས་པ་མཛད། །དེ་ལྟར་
བྱང་ཆུབ་སེམས་དཔའི་ཐབས་མཁས་པས་བྲམ་ཟེའི་ཁྱེའུ་དེ་ཐམས་ཅད་ཀྱིས་མངོན་
པར་ཤེས་པ་ལྔ་ཐོབ་ཅིང་བླ་ན་མེད་པའི་བྱང་ཆུབ་ལ་བཀོད་དོ། །དེ་ལྟ་བས་ན་སྐྱེས་
བུ་དམ་པ་རྣམས་ནི་ཐབས་མཁས་པས་སེམས་ཅན་རྣམས་ཡོངས་སུ་སྨིན་པར་བྱེད་
དོ་ཞེས་ཐབས་མཁས་པའི་ཕན་ཡོན་བསྔགས་པ་དང༌། ། རྣམ་པར་གཡེང་བ་དང་
འདོད་པས་ནི་བྱང་ཆུབ་ཀྱི་ལམ་ལས་རིང་བར་བྱེད་དོ་ཞེས་འདོད་པའི་ཉེས་པ་
བསྟན་པ་དང་། དབེན་པའི་ཕན་ཡོན་བསྔགས་པ་ལའང་བརྗོད་པར་བྱའོ། །
443



སྟོན་པ་བྲམ་ཟེའི་སྐྱེས་པའི་རབས་ཏེ་དྲུག་ཅུ་ལྔ་བའོ། ། ། ། སྒྲ་བཤད དུ བྱ གས་ ོ
རེ་དྲུག་པ། གར་མཁན་གྱི་སྐྱེས་པའི་རབས། ༡༢
༈ སྐྱེས་བུ་དམ་པ་རྣམས་ནི་ཐབས་མཁས་པ་དང་ལྡན་པས་གླུ་དང་གར་ལ་
སོགས་པ་རྣམ་པར་གཡེང་བ་དང་ལྡན་པ་ལྟ་བུ་ལ་བསྟན་ནས་ཀྱང་ སེམས་ཅན་
འདས་འདི་བྱང་ཆུབ་སེམས་པར་གྱུར་པ་ན་རེ་ཞིག་ཅིག་གར་མཁན་གྱི་རིགས་སུ་སྐྱེ་
བ་བཟུང་བར་གྱུར་ཏོ་ཞེས་གྲགས་སོ། །དེ་ཡང་སྔོན་བྱུང་བ་འདས་པའི་དུས་འཁོར།
བ་དཔག་ཏུ་མེད་པ་འདས་པའི་སྔ་རོལ་གྱིའང་ཆེས་སྔ་རོལ་ན། ། གར་མཁན་གྱི་
སློབ་དཔོན་འགྲོ་བ་ཐམས་ཅད་ཀྱི་གཙོ་བོ་ཞེས་བྱ་བ་འཛངས་ཤིང་གསལ་བ་ཡིད་
གཞུངས་པ། མཁས་ཤིང་བརྟན་ལ་གཞན་གྱི་ཡིད་དང་མཐུན་པ། ༡་ཚིག་བཟུང།
བར་འོས་པ། སྐྱེ་བོའི་ཚོགས་མང་པོ་དགའ་བར་བྱེད་པ། དུས་ཤེས་པ། ཕ་
དང་མ་དང་དགེ་སྦྱོང་དང་བྲམ་ཟེ་ལ་དགའ་བ། འཇིག་རྟེན་གྱི་བསམ་པའི་རྗེས་
སུ་ཞུགས་ཤིང་ཚིག་སྨྲས་པ་ཙམ་གྱིས་སེམས་ཅན་གྱི་བསམ་པ་འཛིན་པར་བྱེད་པ་
ཞིག་བྱུང་ངོ་། ། མཁས་ཤིང་གསལ་བའི་རང་བཞིན་ཅན། ། ཡོན་ཏན་ཚོགས་ཀྱི་
དཔལ་འབར་བ། །དེ་ནི་སྐྱེ་བོ་ཀུན་དང་མཐུན། །ཉི་མའི་དཀྱིལ་འཁོར་ཇི་བཞིན་
ནོ། །དེའི་བུ་མོ་འགྲོ་བའི་དཔལ་མོ་ཞེས་བྱ་བ་དེ་བཞིན་གཤེགས་པ་དཔག་ཏུ་མེད་
པ་ལ་དགེ་བའི་རྩ་བ་བསྐྱེད་པ་བསམ་པ་རྒྱ་ཆེ་བ། རྒྱུ་འདོད་ཆགས་དང་ཞེ་སྡང་དང་
གཏི་མུག་ཆུང་བ། ? མི་ལས་འདས་ཤིང་ལྷའི་གཟུགས་དང་ཁ་དོག་ལྟ་བུ་གླུ་གར་ལ་
མཆོག་ཏུ་མཁས་པ་མཐོང་བ་ཙམ་གྱིས་སྐྱེ་བོ་རྣམས་ཀྱི་མིག་འཛིན་པར་བྱེད་པ་ཞིག་
བྱུང་སྟེ། ? དེ་ཡི་ལུས་ནི་དཔལ་གྱིས་རབ་ཏུ་བརྒྱན། ། དེ་ཡི་གདོང་ནི་སྟོན་ཟླ་ལྟ་
བུར་དཀར།་ ། དེ་ཡི་མིག་ནི་ཨུཏྤལ་སྔོན་པོ་བཞིན། །དེ་ཡི་ཡན་ལག་པདྨའི་རྩ་བ་
འདྲ། །གང་གི་གདོང་ལ་མིག་གི་ཨུཏྤལ་རྒྱས་པ་དང་། ། པདྨ་དཀར་འདྲའི་སོ་ཡི་
ཕྲེང་བ་རབ་དཀྲིགས་ཤིང༌། །བན་དྷུ་ཛཱིབ་ཀ་རྒྱས་འདྲའི་མཆུ་སྒྲོས་དམར་ཞིང་
444



གསོལ། །སྣ་རྒྱུད་མཐོ་མཛེས་སྨིན་མའི་འདབ་མ་གཡོ་བས་བརྒྱན། ། སྐྱེ་བོའི་ཡིད་
རྣམས་འདྲེན་པར་བྱེད་པས་ལྕགས་ཀྱུ་བཞིན། །བཞིན་རས་ལྡན་འདི་པདྨའི་མཚོ་
དང་མཚུངས་པ་སྙམ། །འོན་ཀྱང་འགྲོ་བའི་དཔལ་མོ་འདི། །ཆགས་ལྡན་ཡིད།
རྣམས་འདྲེན་བྱེད་ཀྱང༌། །ཆགས་པའི་སེམས་ལས་གྲོལ་བ་སྙམ། ། རིན་ཆེན་རྒྱུན་
གྱིས་རབ་བརྒྱན་པའི། །ཡན་ལག་གིས་གར་མཛེས་བྱེད་ཀྱང་། ། སྒེག་པའི་ཚུལ་ལ་
འཕྱིར་བ་སྤངས། །ཀ་ལ་པིང་ཀའི་སྒྲ་དབྱངས་པས། ། སྙན་པར་ངག་ཏུ་ གླུ་ལེན་
ཀྱང༌། །ཅ་ཅོའི་འབྲིད་པར་བྱེད་པ་མིན། །སྙིང་རྗེའི་དབང་གིས་སེམས་ཅན་ལ། །
ཆོགས་པའི་ཚུལ་གྱིས་ཉོན་མོངས་གཅོད། །དེ་ནི་དམ་པའི་སྤྱོད་པ་ཡིན། །དེ་ལྟར་
གར་མཁན་གྱི་བུ་མོ་འགྲོ་བའི་དཔལ་མོ་གང་ན་སྐྱེ་བོའི་ཚོགས་མང་པོ་འདུས་ཤིང་
འཁོད་པ་དེར། །བདག་ཉིད་རྒྱུན་ཐམས་ཅད་ཀྱིས་མངོན་པར་བརྒྱུན་ནས་སྐྱེ་བོའི་
ཚོགས་ཀྱི་མདུན་དུ་འདུག་སྟེ་ གླུ་འདི་སྐད་ཅེས་བླངས་སོ། ། ལང་ཚོ་འདི་དག་རི་
བོའི་ཆུ་ལྟར་འགྲོ། །སྐད་ཅིག་ཐང་ཅིག་ཡུད་ཙམ་གཅིག་ཏུ་ལྷུང༌། །བྱིས་པའི་སྐྱེ་བོ་
རབ་ཏུ་མྱོས་པ་དག ། བརྒྱལ་ཞིང་གཡོ་བའི་ཤུགས་ཀྱང་མི་ཤེས་སོ། ། སྟོན་ཀའི་
སྤྲིན་སྟུག་སྙིང་པོ་མེད་པ་དང་། །ཆར་རྒྱུན་ཤུགས་ལྟར་ལང་ཚོ་འགྲོ་བ་ཡིན། །གང་
དག་གཟུགས་ཀྱི་འཆིང་བས་བཅིངས་པས་ནི། ། མི་རྟག་མི་ལྷུང་བར་ནི་མི་འཛིན་
ནོ། ། ཇི་ལྟར་བྱིས་པ་ཁྱེའུའི་མ་མ་ལྟར། ། མི་མཁས་བློ་གྲོས་ངན་པ་དེ་དག་ནི། །
ཡིད་བསླུས་འཆི་བར་འགྲོ་བ་མི་ཤེས་སོ། །དེ་ནས་འབྲས་བུ་མེད་པས་ཡིད་སྦགས་
པ། །དེ་ནི་མི་རྟག་འཇིགས་པས་སྐེམས་པར་བྱེད། །བསོད་ནམས་མེད་པས་འཆི་
མཐའི་སྲོག་འཇོམས་སོ། །མཁས་པ་གང་དག་རྒྱལ་བའི་གསུང་རབ་ལ། ། རྟག་ཏུ་
བརྩོན་པས་ལང་ཚོའི་དགའ་བ་ལ། ། མཁས་པ་དེ་ཡིས་དགའ་བར་མི་བྱའོ། །
མཁས་པས་བདེ་བར་གཤེགས་པའི་གསུང་རབ་ལས། ། སྙིང་པོ་མེད་པར་གསུངས་
པ་བརྟག་པར་གྱིས། །རྒས་པས་དེ་ཡི་ལང་ཚོ་མངོན་དུ་འཕྲོག །གལ་ཏེ་སྐྱེ་བོ་
མཁས་ཤིང་འཛངས་པ་དག ། འདི་དག་བདག་མེད་ལང་ཚོ་རྟོག་པར་བྱེད། །ཇི་
ལྟར་སྐྱེས་བུ་འབད་པས་སློངས་མོ་བ། །བདེ་བ་འདོད་པས་ཀུན་ཏུ་རྒྱུ་བ་དག །
445



བདེ་བར་མི་འགྱུར་བརྙས་པའི་གནས་སུ་འགྱུར། །དེ་བཞིན་རྟག་ཏུ་ལང་ཚོའི་དོན་
བྱེད་པ། ། དེ་ཡང་མི་རྟག་རྒས་པས་ཟིལ་མནན་ནས། ། ཀུན་ ཏུ་ཞུམ་ཞིང་ སྡུག་
བསྔལ་གནས་སུ་འགྱུར། ། དེ་བས་ལང་ཚོའི་དུས་ལ་བབ་པ་དག །:|: སྟོབས་
དང་བརྩོན་འགྲུས་ཉམས་པར་མི་བྱ་སྟེ། །བདག་གི་ལང་ཚོ་རྒས་པས་མངོན་ཕྲོགས་
ཞེས། ། བག་ཡོད་སྤྱོད་པས་རྒྱལ་བའི་བསྟན་ལ་སྦྱར། །གང་དག་ལང་ཚོའི་རྣམ་
པས་ཡིད་འཕྲོག་པ། །ཀྱེ་མ་བསམ་པ་བསླུས་ཤིང་སྟོབས་ཉམས་སོ། ། ལང་ཚོའི་
རྣམ་པ་འདི་ནི་སྐད་ཅིག་ལ། ། མི་རྟག་སྟོབས་ཀྱིས་མྱུར་དུ་འགྱུར་བར་བྱེད། །ལང༌།
ཚོ་འདི་ལ་འབད་པས་སྐད་ཅིག་ཀྱང་། །ཡོངས་སུ་བརྟག་པར་བྱ་བ་སླ་མིན་པས། །
དེ་བས་མི་ནི་ལང་ཚོ་འཛིན་པའི་ཚེ། །རྒ་ཤི་ཐར་བར་བྱ་ལ་འབད་པར་གྱིས། ། དགེ་
བ་ལང་ཚོ་དུས་ལས་འདས་ལྟར་ཀྱང༌། །ཆོས་ནི་ཉམས་པར་འགྱུར་བ་མ་ཡིན་ནོ། །
མཁས་པ་གོང་དགེ་རྒྱལ་བའི་བསྟན་པ་ལ། །སྤྱོད་པར་བྱེད་པ་བདུད་རྩི་འཐུངས་པ་
ཡིན། །ཆུ་ཡིས་བཏབ་པའི་མེ་ནི་ཤི་བ་ལྟར། ། བདུད་ཀྱི་འཆིང་བ་དེ་ཡིས་གཅོད་
པར་བྱེད། ། དེ་ལྟ་བས་ན་ལང་ཚོའི་དུས་བབ་ཚེ། །བདེ་བར་གཤེགས་པའི་བསྟན།
ལ་འཇུག་པར་གྱིས། །ཞེས་བྱ་བ་ལ་སོགས་པའི་ལེགས་པར་སྨྲ་བ་དུ་མས་འགྲོ་བ་དེ་
རྣམས་ཐེག་པ་གསུམ་གྱི་ལམ་དང་རྗེས་སུ་མཐུན་པོ་ལ་སྦྱོར་ཞིང་། མི་རྟག་པ་སྟོང་
ཞིང་ཞི་བ་སྙིང་པོ་མེད་པ་མངོན་དུ་གོ་བར་བྱེད་དོ། །འདི་ལྟ་བུའི་ཚུལ་འདི་ཡང་
བྱང་ཆུབ་སེམས་དཔའི་སྤྱོད་པ་རྨད་དུ་བྱུང་བ་ཡིན་ཏེ། གང་ན་བྱང་ཆུབ་སེམས་
དཔའ་རྣམས། ། དེ་དང་དེ་ཡིས་འདུལ་གྱུར་པ། ། དེ་ལ་ མངོན་ པར་སྦྱོར་བར་་་
མཛད། ། གང་ཚེ་ཆགས་ལྡན་སྒྱུ་མ་ལ། །འཇུག་པ་དེ་ཚེ་སེམས་ཅན་ལ། །སྒྱུ་མའི་
རྣམ་འཕྲུལ་སྟོན་པར་མཛད། །གང་ཚེ་འཇིག་རྟེན་གཟུགས་ཀྱིས་འདུལ་གྱུར་པ། །
དེ་ཚེ་ལྷ་ཡི་ལུས་ལས་བརྒྱར་འཕགས་པའི། ། རིན་ཆེན་རྒྱུན་འཕྲེང་མཛེས་ པས་
བརྒྱན་བྱས་པར། ། བསྟན་ནས་འདོད་པའི་འདམ་རྫབ་སྐེམས་པར་བྱེད། ། ཟློས་
གར་དབྱངས་དང་དྲུག་འགྱུར་བརྒྱ་དག་གིས། །ཀ་ལ་པིང་ཀའི་སྒྲ་དབྱངས་འཕྲོག་
བྱེད་པ། ། ངག་ཚིག་དྲི་མ་མེད་པར་རབ་ བསྒྲགས་ནས། ། སྐྱེ་བོའི་ངག་རྣམས་་་
446



ལེགས་བཤད་ཚིག་ལ་སྦྱོར། །ཆགས་ལྡན་ཆགས་བྲལ་བྱེད་ལ་ཆགས་ལྡན་བཞིན། །
བསྟན་པས་བསྟན་པ་གསལ་བྱེད་བསྟན་བཅོས་བཞིན། ། སྣང་མཛད་སྣང་བའི་
འོད་སྣང་རྒྱས་པ་བཞིན། །འདི་ལྟ་འདི་ནི་སངས་རྒྱས་འདིར་བྱུང་བཞིན། ། གང་
གིས་ མཐོང་ ཐོས་ ཐར་ལམ་ མཆོག་ལ་སྦྱོར། ། ཀྱེ་ཧོ་རྨད་དུ་བྱུང་འདི་བསྟན་པ་
སྙམ། །དེ་ལྟར་གར་མཁན་གྱི་བུ་མོ་འགྲོ་བའི་དཔལ་མོ་གང་ན་གྲོང་དང་གྲོང་ཁྱེར་
དང་ལྗོངས་དང་རྒྱལ་པོའི་ཕོ་བྲང་འཁོར་སྐྱེ་བོ་མང་པོ་འདུ་བའི་གནས་དེ་རྣམས་སུ།
གླུ་དང་གར་གྱི་རྣམ་པ་ལ་བརྟེན་ནས་ཐེག་པ་ཆེན་པོའི་ལམ་སྟོན་ཅིང་དཔག་ཏུ་མེད་
པ་བྱང་ཆུབ་ཏུ་སྨིན་པར་བྱས་སོ། ། དེ་ལྟ་བས་ན་སྐྱེས་བུ་དམ་པ་རྣམས་ཀྱི་ཐབས་
མཁས་པས་འགྲོ་བ་འདུལ་བར་བྱེད་པའི་སྟོབས་དཔག་ཏུ་མེད་དོ་ཞེས་བརྗོད་པར་
བྱའོ། ། དེ་བཞིན་དུ་མི་རྟག་པའི་གཏམ་བྱ་བ་ལའང་བརྗོད་པར་བྱའོ། ། གར་་་
མཁན་གྱི་སྐྱེས་པའི་རབས་ཏེ་དྲུག་ཅུ་དྲུག་པའོ། །།།-སྤ་ལ འི
འ1:| ས
རེ་བདུན་པ། ང་ལས་ནུའི་སྐྱེས་པའི་རབས། ༡ ཟླ་ ། དེ་
2:༈ སྐྱེས་བུ་དམ་པ་རྣམས་ནི་ཐབས་མཁས་པ་དུ་མས་སེམས་ཅན་རྣམས་ལ་
འདོད་པའི་ཉེས་པ་དང་མི་རྟག་དང་རྣམ་པ་སྟོན་པར་བྱེད་པས་དཔག་ཏུ་མེད་པའི་
མངོན་ མཐོ་དང་ངེས་ལེགས་ལ་སྦྱོར་བར་བྱེད་དོ། ། དེ་ ཡང་ འདི་ སྐད་ ཐོས་ ཏེ།
སྔོན་བྱུང་བ་འདས་པའི་དུས་སྐྱེ་དགུ་རྣམས་ཚེ་ལོ་དཔག་ཏུ་མེད་པ་ནི་འཛམ་བུའི་
གླིང་འདི་ཉིད་དུ་རྒྱལ་པོ་གསོ་སྦྱོང་འཕགས་ཞེས་བྱ་བ་བྱུང་སྟེ། དེའི་སྤྱི་བོར་ཤའི་
ལྔ་བ་ཤིང་བལ་གྱི་འདབ་མ་ལྟར་འཇམ་པ་ཞིག་བྱུང་སྟེ། དེ་སྨིན་ཅིང་རྡོལ་བ་ལས།
ཁྱེའུ་གཟུགས་བཟང་པོ་མཛེས་པ་ལྟ་ན་སྡུག་པ། པགས་པའི་མདོག་གསེར་དུ་
སྣང་བ།། མཚན་བཟང་པོ་སུམ་ཅུས་ཀུན་ནས་བརྒྱན་པ་ཞིག་བྱུང་ངོ༌། །དེ་བཙས་
མ་ཐག་ཏུ་རྒྱལ་པོ་གསོ་སྦྱོང་འཕགས་ཀྱི་བཙུན་མོ་བརྒྱད་ཁྲིའི་ནུ་མ་ལས་འོ་མ་ཟགས་
པར་གྱུར་ཏེ། ༼ང་ལས་ནུས་ང་ལས་ནུས་ཞེས་སྨྲས་པས་ཁྱེའུའི་མིང་ཡང་ང་ལས་ནུ་
ཞེས་གྲགས་སོ། ཁ་ཅིག་ནི་སྤྱི་བོ་སྐྱེས་ཞེས་ཟེར་རོ། །གཞོན་ནུ་དེ་རང་གི་བསོད་
447



ནམས་ཀྱི་མཐུས་བསྐྱེད་ཅིང་རྩེད་མོ་རྩེ་བ་ལ་བརྒྱ་བྱིན་དྲུག་ཚེ་འཕོས་པའི་བར་ལོན་
ནོ། །དེ་ནས་གཞོན་ནུ་ཡུལ་གཞན་ཞིག་ཏུ་ཕྱིན་ཏེ་ཀུན་ཏུ་སྤྱོད་པ་ལ་བརྒྱ་བྱིན་དྲུག་
ཚེ་འཕོས་པ་ལོན་ནོ། །དེའི་ཚེ་རྒྱལ་པོ་གསོ་སྦྱོང་འཕགས་ན་བར་གྱུར་ནས། འཚོ་
བར་བྱེད་པ་རྣམས་ཀྱིས་གསོས་ཀྱང་མ་ ཕན་ཏེ་དུས་ལས་འདས་པར་གྱུར་ནས།
ཕོ་ཉ་བཏང་སྟེ་གཞོན་ནུ་ཚུར་བྱོན་ཁྱོད་ཀྱི་ཡབ་ནི་གྲོངས་ཀྱིས་རྒྱལ་སྲིད་བཞེས་ཤིག་
ཅེས་སྤྲིངས་པ་ལས། ང་ལས་ནུས་བསམས་པ་གལ་ཏེ་བདག་གི་ཡབ་གྲོངས་ན་
དེར་སོང་ནས་ཅི་ཞིག་བྱ། གལ་ཏེ་ཁོ་བོས་ཆོས་དང་མཐུན་པའི་རྒྱལ་སྲིད་ཐོབ་
པར་གྱུར་དུ་ཟིན་ན་ནི་འདི་ཉིད་དུ་རྒྱལ་སྲིད་དུ་དབང་བསྐུར་བར་འགྱུར་རོ་སྙམ་
ནས་དེ་སྐད་དུ་སྤྲིངས་སོ། ། ཡང་བློན་པོ་རྣམས་ཀྱིས་གསོལ་བ། རྒྱལ་སྲིད་དུ་
དབང་བསྐུར་བ་ལ་སེང་གེའི་ཁྲི་དང་། ཅོད་པན་དང༌། གདུགས་ལ་སོགས་པ་
དང་། ཡོ་བྱད་མང་དུ་འཚལ་གྱིས་ཕོ་བྲང་དུ་གཤེགས་སུ་གསོལ། དེས་སྨྲས་པ།
ངས་རྒྱལ་སྲིད་ཆོས་དང་མཐུན་པར་ཐོབ་པ་ལྟ་ན་འདི་ཉིད་དུ་འོང་བར་འགྱུར་
རོ། །དེ་ནས་གནོད་སྦྱིན་ལྷ་གནས་ཞེས་བྱ་བས་རིན་པོ་ཆེའི་བཅལ་དང༌། སེང་
གེའི་ཁྲི་དེ་ཉིད་དུ་བླངས་སོ། །ཕོ་བྲང་འཁོར་དུ་གནས་པ་རྣམས་ཀྱིས་ཅོད་པན་ལ་
སོགས་པ་ཁྱེར་ཏེ་འོངས་ནས་ལྷ་དབང་བསྐུར་བ་བཞེས་སུ་གསོལ་ཞེས་སྨྲས་པ་དང༌།
གཞོན་ནུས་སྨྲས་པ། ། ཁོ་བོ་ཆོས་དང་མཐུན་པར་རྒྱལ་སྲིད་ཐོབ་ན་མི་མ་ཡིན་པ་
རྣམས་ཀྱིས་ཅོད་པན་འཆིང་པར་འགྱུར་རོ། །དེ་ནས་མི་མ་ཡིན་པ་རྣམས་ཀྱིས་ཅོད་
པན་བཅིངས་ནས་རྒྱལ་སྲིད་དུ་དབང་བསྐུར་ཞིང་རིན་པོ་ཆེ་སྣ་བདུན་ཡང་བྱུང་
བར་གྱུར་ཏོ། ། བསོད་ནམས་དཔལ་གྱིས་མངོན་པར་མཐོ་བ་ཡི། ། མི་དབང་ཆོས་
ཀྱི་རྒྱལ་པོ་ང་ལས་ནུ། ། དེ་ནི་རང་གི་བསོད་ནམས་མཐུ་ཡིས་འདིར། །འཁོར་ལོ་
རིན་ཆེན། རྟ་དང་གླང་པོ་དང༌། ། བུད་མེད་ཁྱིམ་བདག་དམག་དཔོན་རིན་ཆེན་
བདུན། །མི་མཆོག་བསོད་ནམས་དཔལ་གྱིས་ཐོབ་པར་གྱུར། །དཔའ་ཞིང་བརྟུལ་
ཡོད་གཟུགས་དང་ལྡན་པ་ཡི། །བུ་ཡང་སྟོང་དུ་ཚང་བ་བྱུང་བར་གྱུར། །དེ་ཚེ་རྒྱལ་
པོའི་ཕོ་བྲང་ཡང་། །གནས་བཅས་ཞེས་ཀྱང་གྲགས་གྱུར་ཏེ། །ཆུ་ཞིང་དཔག་ཚད་
448



བཅུ་གཉིས་པ། །གསེར་གྱི་ར་བས་ཡོངས་བསྐོར་ཞིང༌། ། ལྗོན་པའི་ཚོགས་ཀྱིས་
རབ་བཀྲ་བའི། །སྐྱེད་མོས་ཚལ་རྣམས་དུ་མས་བརྒྱན། །བཻ་ཌཱུརྱ་ལྟར་སྔོ་བའི་ཆུ། །
རྫིང༌བུ་བསིལ་བ་དུ་མས་བསྐོར། །གསེར་དང་དངུལ་གྱི་ཐེམ་སྐས་ཅན། །པདྨ་
ཨུཏྤལ་དུ་མས་མཛེས། །བྱ་རྣམས་དུ་མ་སྒྲ་སྙན་འབྱིན། །བུང་བ་མཛེས་པ་གར་
བྱེད་པ། ། དེ་ན་སྐྱེ་བོ་མྱོས་པ་རྣམས། ། འདོད་པའི་ལོངས་སྤྱོད་དུ་མ་དང༌། །
བཅས་ཤིང་དགའ་བའི་དཔལ་གྱིས་བརྒྱན། །ཁ་ཅིག་རྒྱལ་པོའི་ཤིས་པ་བརྗོད། ། རྒྱ་
མཚོ་མཐར་གཏུགས་ས་ཆེན་འདི། ། གདུགས་དཀར་གཅིག་གིས་ ཁེབས་ པ་་་་་་
བཞིན། །ལྷན་ཅིག་དཔལ་ལ་སྤྱོད་པར་གྱུར། ། དེ་ལྟར་རྒྱལ་པོ་ང་ལས་ནུས་འཁོར་
ལོ་བསྒྱུར་བའི་རྒྱལ་སྲིད་ལ་དབང་བྱེད་པར་གྱུར་ཏོ། ། དེའི་ཚེ་ཡངས་པ་ཅན་གྱི་ཉེ་
འཁོར་ན་ནགས་ཚལ་སྟུག་པོ་ཞིག་ཡོད་པ་ན་དྲང་སྲོང་ལྔ་བརྒྱ་བསམ་གཏན་བྱེད་པ་
ལས། དེ་ན་བྱ་དཀར་པོ་མང་པོ་གནས་པ་རྣམས་སྒྲ་འབྱིན་པ་ལ་དྲང་སྲོང་བཞིན་
ངན་ཞེས་བྱ་བ་འཁྲུགས་ནས། ། གཤོག་པ་རྣམས་ཐང་ལ་ལྷགས་པར་གྱུར་ ཅིག་
ཉེས་བྱས་པས། བྱ་དཀར་དེ་རྣམས་འདབ་མ་བྱི་ཞིང་རྐང་གིས་འགྲོ་བར་གྱུར་པ་
རྒྱལ་པོས་མཐོང་ནས་སྨྲས་པ། འདི་རྣམས་ཅི་ཉེས། བློན་པོ་རྣམས་ཀྱིས་གསོལ་
བ། | བསམ་གཏན་གྱི་ཚེར་མ་ནི་སྒྲ་ཡིན་པས། དྲང་སྲོང་བསམ་གཏན་བྱེད་པ་
ལ་གནོད་པར་གྱུར་ནས་དམོད་པ་བོར་རོ། །རྒྱལ་པོས་སྨྲས་པ། སེམས་ཅན་ལ་
བརྩེ་བ་མེད་པའི་དྲང་སྲོང་ཡང་ཡོད་པ་ལྟ། ཤེས་ལྡན་དག་དོང་ལ་དྲང་སྲོང་
རྣམས་ངའི་ས་ཆར་མ་འདུག་ཅིག་ཅེས་སྨོས་ ཤིག – དེ་དག་གིས་དེ་སྐད་ཅེས་
བསྒོས་པ་དང༌། དྲང་སྲོང་རྣམས་ཀྱིས་བསམས་པ། ། འདི་ནི་གླིང་བཞི་ལ་ཀ་
དབང་བ་ཡིན་ནོ་སྙམ་ནས་རི་རབ་ཀྱི་བང་རིམ་དུ་སོང་སྟེ་གནས་སོ། །དེའི་དུས་ཀྱི་
མི་རྣམས་བཟོ་ལ་སོགས་པའི་ལས་རྣམས་ལ་རྟོག་པར་བྱེད་འཇལ་བར་བྱེད་པས་
རྟོག་དཔྱོད་ཅེས་བྱའོ། །དེ་ནས་རྒྱལ་པོ་ང་ལས་ནུ་ལྗོངས་རྒྱུ་བ་ན་མི་རྣམས་ཞིང་གི་
ལས་དང༌། རས་བལ་དང་། འཁལ་བ་དང༌། ཐོགས་ སུ་བྱ་བ་བྱེད་པར་
མཐོང་ནས། བློན་པོ་རྣམས་ལ་སྨྲས་པ། མི་འདི་རྣམས་ཅི་ཞིག་བྱེད། བློན་
449



པོས་གསོལ་བ། འཚོ་བར་བགྱིད་པའི་ཡོ་བྱད་བགྱིད་པ་ལགས་སོ། ། རྒྱལ་པོས་
སྨྲས་པ། ངའི་མི་རྣམས་འདི་ལྟ་བུའི་ལས་བྱེད་དམ། བློན་པོ་རྣམས་ཀྱིས་
གསོལ་བ། ལྷ་བཟའ་བ་དང་གོས་ཀྱི་ཆར་དབབ་ཏུ་གསོལ་ཅེས་གསོལ་བ་དང་།
དེ་ནས་རྒྱལ་པོ་ང་ལས་ནུ། ། རང་གི་བསོད་ནམས་མཐུ་བརྟག་ཕྱིར། ། སེམས་ནི་
བསྐྱེད་པར་གྱུར་མ་ཐག །འབྲུ་རིགས་ཉི་ཤུ་རྩ་བདུན་དང༌། ། སྣ་ཚོགས་གོས་
རྣམས་དུ་མ་དག །ལྷ་རྣམས་ཀྱིས་ནི་ཆར་དུ་ཕོབ། ། དེ་ཚེ་འཛམ་བུའི་གླིང་ན་
གནས་པ་རྣམས། ། ལོངས་སྤྱོད་ཚོགས་ཀྱིས་བྲེལ་བ་མེད་པར་གྱུར། །ཕན་ཚུན་
དགའ་ཞིང་བདེ་བ་རྒྱས་གྱུར་ཏེ། ། སྟོན་ཀའི་དཔལ་བཞིན་རྒྱུན་དུ་གནས་པར་
གྱུར། ། འདི་རྣམས་སུའི་བསོད་ནམས་ཀྱིས་མཐུ་ལ་བྱུང༌། བློན་པོ་རྣམས་ཀྱིས་
གསོལ་བ། ལྷའི་འང་ལགས། བདག་ཅག་ གིའང་ལགས་སོ། ། དེ་ནས་ཡང་
རྒྱལ་པོ་ང་ལས་ནུ་རང་གི་བསོད་ནམས་ཀྱི་མཐུ་བརྟག་པའི་ཕྱིར་བདག་གི་ཕོ་བྲང་དུ་
ཞག་བདུན་གྱི་བར་དུ་རིན་པོ་ཆེ་སྣ་བདུན་གྱི་ཆར་བབ་ཅིང༌། ཕྱི་རོལ་ཏུ་ནི་ཀཎྜ་
པ་ནི་གཅིག་ཀྱང་མ་བབ་ཀྱང་ཅི་མ་རུང་སྙམ་དུ་སེམས་པ་ན། སེམས་བསྐྱེད་མ་
ཐག་ཏུ་ཕོ་བྲང་དུ་རིན་པོ་ཆེ་སྣ་བདུན་གྱི་ཆར་བབ་ཅིང་ཕྱི་རོལ་ཏུ་ནི་མ་བབ་སྟེ།
དེ་ལྟར་བསོད་ནམས་ཀྱི་འབྲས་བུ་མཐུ་ཆེ་བ་མངོན་དུ་གྱུར་ཏེ། ༩ རྒྱལ་པོས་སྨྲས་པ།
འདི་རྣམས་སུའི་བསོད་ནམས་ལས་གྱུར། རྒྱལ་པོའི་ལགས་སོ། ། རྒྱལ་པོས་སྨྲས་
པ། །ཤེས་ལྡན་དག་ཁྱེད་ཀྱིས་ཉེས་ཏེ་སྔར་ནས་རྒྱལ་པོའི་ལགས་སོ། །ཞེས་བརྗོད་
ན་འཛམ་བུའི་གླིང་ཐམས་ཅད་དུ་རིན་པོ་ཆེའི་ཆར་འབབ་པར་འགྱུར་བ་ཞིག་ན།
འོན་ཀྱང་ཁྱེད་རྣམས་ལས་གང་དག་རིན་པོ་ཆེ་ཅི་དང་ཅི་འདོད་པ་ལོང་ཞིག་ཅེས་
སྨྲས་སོ། །དེ་ལྟ་བུའི་ཚུལ་གྱིས་རྒྱལ་སྲིད་བསྐྱངས་པ་ལས་བརྒྱ་བྱིན་དྲུག་ཚེ་འཕོས་
པ་ལོན་ནོ། །གང་གིས་བསོད་ནམས་མཐུ་ཡང་དཔག་མེད་ལ། །འདོད་པ་འདི་
ཡང་ཆོག་ཤེས་མེད་གྱུར་ཏེ། ། ཇི་ལྟར་མེ་ལ་ཤིང་གིས་ཆོག་ཤེས་མེད། ། དེ་ལྟར་
འཁོར་བ་འདི་ན་མཚར་ཅིག་བྱས། །དེ་ནས་རྒྱལ་པོ་ང་ལས་ནུ་འདི་སྙམ་དུ་གྱུར་དེ།
གནོད་སྦྱིན་ལྷ་གནས་ལ་སྨྲས་པ། གང་ངས་བཀའ་སྩལ་དགོས་པ་བཀའ་འོག་ཏུ་མ་
450



ཚུད་པའི་གླིང་གཞན་ལྷ་ཡོད་དམ། ལྷ་གནས་ཀྱིས་སྨྲས་པ། །ཤར་གྱི་ལུས་་་
འཕགས་ཞེས་བྱ་བའི་འབྱོར་པ་རྒྱས་པ་བདེ་བ་ལོ་ལེགས་པ། སྐྱེ་བོ་མང་པོ་དང་
མིས་གང་བ་མཆིས་ཀྱིས་ལྷའང་དེར་གཤེགས་པའི་རིགས་སོ། །དེ་ནས་ས་ཡི་བདག་
པོ་དེ། །ཁྱོགས་དང་དཔུང་དང་བཞོན་པར་བཅས། །བྱེ་བ་བརྒྱད་འབུམ་ལྷན་ཅིས་
ཏུ། །ལུས་འཕགས་གླིང་དུ་ཉེ་བར་སོང་། །དེར་ཡང་སྔ་མ་བཞིན་དུ་རང་གི་བསོད་
ནམས་ཀྱི་དཔལ་འབྱོར་ལས་གྲུབ་པ། བདེ་བའི་ཡོངས་སུ་སྤྱད་པ་སྔ་མ་ལྟ་བུའི་
ཚུལ་གྱིས་ལོ་བྱེ་བ་བརྒྱ་སྟོང་ཕྲག་དུ་མ་གནས་པར་གྱུར་ཏེ། ། དགེ་བ་བཅུའི་ཁྲིམས་
དང་རྗེས་སུ་བསྟན་པ་སྟོན་ཅིང་དེར་ཡང་བརྒྱ་བྱིན་དྲུག་ཚེ་འཕོས་པ་ལོན་ནོ། །དེ་
བཞིན་དུ་ནུབ་ཀྱི་བ་ལང་སྤྱོད་དུའང་སྔ་མ་ལྟ་བུའི་ཚུལ་གྱིས་སོང་སྟེ་རྗེས་སུ་བསྟན་
ཅིང་བརྒྱ་བྱིན་དྲུག་ཚེ་འཕོས་པའི་བར་གནས་སོ། ། དེ་ནས་ཡང་གནོད་སྦྱིན་ལྷ་
གནས་ལས་ཐོས་ནས། བྱང་གི་སྒྲ་མི་སྙན་ཅེས་བྱ་བ་དེ་ན། འབྱོར་ཅིང་རྒྱས་
པའི་ལོངས་སྤྱོད་བསམ་གྱིས་མི་ཁྱབ་པ་ང་ཡིར་བྱ་བ་མེད་དོ་ཞེས་གྲགས་མོད་ཀྱི།
འོན་ཀྱང་དེར་སོང་སྟེ་དཔུང་གི་ཚོགས་ལ་བསྟན་པར་བྱའོ་སྙམ་དུ་སེམས་སྐྱེས་མ་
ཐག་ཏུ་དཔུང་གི་ཚོགས་བྱེ་བ་བརྒྱད་འབུམ་དང་བཅས་པ་བྱང་གི་སྒྲ་མི་སྙན་དུ་སོང་
ནས་དེ་ན་མ་རྨོས་པའི་འབྲས་ས་ལུ་དང༌། དཔག་བསམ་གྱི་ཤིང་ལས་སྐྱེས་པའི་
གོས་སྣ་ཚོགས་པ་ལ་ལོངས་སུ་སྤྱོད་ཅིང་། དེར་ཡང་བརྒྱ་བྱིན་དྲུག་ཚེ་འཕོས་པ་
ལོན་ནོ། །ཡང་རྒྱལ་པོ་ང་ལས་ནུས་ལྷ་གནས་ལ་སྨྲས་པ། བཀའ་འོག་ཏུ་མ་ཚུད་
པའི་གླིང་གཞན་ལྷ་ཡོད་དམ། ལྷ་གླིང་གཞན་ནི་མ་མཆིས་ཏེ་འོན་ཀྱང་སུམ་ཅུ་རྩ་
གསུམ་པ་ཞེས་བྱ་བ་རི་རབ་ཀྱི་ཁ་ལ་གནས་པའི་ལྷ་ཚེ་རིང་ཞིང་ཁ་དོག་དང་ལྡན་པ་
བདེ་བ་མང་པོ་མཆིས་ཀྱིས་ལྷ་རྣམས་གཟིགས་པའི་རིགས་སོ། །དེ་ནས་རྒྱལ་པོ་ང་
ལས་ནུ་འདི་སྙམ་དུ་སེམས་ཏེ། བདག་ལ་གླིང་བཞི་པ། བཀྲ་བ་ལྟ་ན་སྡུག་
པའང་ཡོད། རྒྱལ་སྲིད་རིན་པོ་ཆེ་བདུན་དང༌། བུ་དཔའ་ཞིང་བརྟུལ་ཕོད་པ་
ཡན་ལག་མཆོག་གི་གཟུགས་དང་ལྡན་པ་སྟོང་ཡང་ཚང་། – ལོ་བྱེ་བ་བརྒྱ་སྟོང་དུ་
མར་བདེ་བའི་ཡོངས་སུ་སྤྱོད་པ་དུ་མའང་སྤྱད་མོད་གྱི། འོན་ཀྱང་སུམ་ཅུ་རྩ་
451



གསུམ་པའི་ལྷ་རྣམས་བལྟ་བའི་ཕྱིར་འགྲོའོ་སྙམ་དུ་སེམས་བསྐྱེད་མ་ཐག་ཏུ་དཔུང་
གི་ཚོགས་དང་བཅས་པ་སྟེང་གི་བར་སྣང་ལ་འཕགས་ནས་ཆས་སོ། ། མི་ཡི་བདག་
པོ་ང་ལས་ནུ། །དཔུང་ཚོགས་བྱེ་བ་བརྒྱུད་འབུམ་དང་། ། བཅས་ཏེ་མཁའ་ལ་འགྲོ་
བ་དེ། ། སྤྲིན་ཆེན་རླུང་གིས་བསྐྱོད་པ་བཞིན། ། མུ་ཁྱུད་འཛིན་དང་རྣམ་པར་་་
འདུད། ། དེ་བཞིན་རི་བོ་རྟ་རྣ་དང་། ། ལྟ་ན་སྡུག་དང་སེང་ལྡེང་ཅན། ། གཤོལ་
མདའ་འཛིན་དང་གཉའ་ཤིང་འཛིན། །གསེར་གྱི་རི་བོ་ཁོར་ཡུག་བདུན། །རིམ་པ་
ཕྱེད་ཕྱེད་ཀྱིས་འཕགས་པ། །དལ་གྱིས་ཀུན་ཏུ་བལྟ་ཞིང་དོང་། །བདེ་བའི་ལོངས་
སྤྱོད་ཉམས་སུ་མྱོང་། །དེ་ལྟར་ཁོར་ཡུག་རེ་རེའི་སྟེང་དུ་ཡང་། །ལྷ་དབང་བརྒྱ་བྱིན་
དྲུག་དྲུག་ཚེ་གནས་ཏེ། ། ལྷ་མིའི་བདེ་བ་ཡང་ཡང་མྱོང་གྱུར་ཀྱང་། །འདོད་དང་
སྲེད་པ་ཕྱི་ཕྱིར་འཕེལ་བར་གྱུར། ། དེ་ལྟར་བརྒྱ་བྱིན་བཞི་བཅུ་ཞེ་གཉིས་ཀྱི་ཚེ་ཚད་
དང་མཉམ་པར་རི་བོ་བདུན་གྱི་སྟེང་དུ་རང་གི་འཁོར་ལ་རྗེས་སུ་སྟོན་ཅིང་སླར་ཡང་
རི་རབ་ཀྱི་ངོས་ལ་སོང་བ་ན་དྲང་སྲོང་ལྔ་བརྒྱ་བོ་དེ་གནས་པ་ལས། དེ་རྣམས་
ཀྱིས་རྒྱལ་པོ་འོངས་པ་མཐོང་ནས་སྨྲས་པ། » ཤེས་ལྡན་དག་རྒྱལ་པོ་འཐབ་ཀྲོལ་
ཅན་དེ་འོང་ངོ༌། །དེ་ནས་དྲང་སྲོང་བཞིན་ངན་ཞེས་བྱ་བ་དེས་སྐྱོར་བར་ཆུ་བླུགས་
ཏེ་གཏོར་བས་དཔུང་གི་ཚོགས་ཐོགས་པར་གྱུར་ནས། །བློན་པོ་རིན་པོ་ཆེས་དྲང་
སྲོང་རྣམས་ལ་སྨྲས་པ། བྲམ་ཟེ་ཁྲོ་བ་དོར་བར་གྱིས། །འདི་ནི་ཀུན་ལ་གྲུབ་པ་
ཡིན། ། མི་དབང་རྒྱལ་པོ་ང་ལས་ནུ། །བྱ་དཀར་དེ་དག་མ་ཡིན་ནོ། ། དེའི་འོག་ཏུ་
རྒྱལ་པོ་ང་ལས་ནུས་སྨྲས་པ། ། དཔུང་འདི་སུས་བཀག * དྲང་སྲོང་རྣམས་ཀྱིས་
སོ། །དེ་ནས་རྒྱལ་པོས་དྲང་སྲོང་འདི་རྣམས་རིལ་བ་བྱི་ནས་མདའ་གཞུ་ཐོགས་ཏེ།
ང་ཡི་སྔོན་ནས་འགྲོ་བར་གྱུར་ཅིག། ཅེས་བྱས་པ་དང༌། དེ་རྣམས་རལ་བ་བྱི་
ནས་སྔོན་དུ་དོང་བ་དང་། བུད་མེད་རིན་པོ་ཆེས་གསོལ་བ། ལྷ་འདི་རྣམས་
དྲང་སྲོང་དཀའ་ཐུབ་ཅན་ལགས་པས་ཐོང་མཛོད། དེ་ནས་རྒྱལ་པོས་སླར་བཏང་
བས། ། བརྩོན་འགྲུས་བསྐྱེད་ནས་མངོན་པར་ཤེས་པ་ལྔ་མངོན་དུ་བྱས་སོ། །འདི་
ནི་ཆོས་ཉིད་ཡིན་ཏེ། གང་གིས་བརྒྱ་བྱིན་མཐུ་ཡང་ཟིལ་མནོན་ཞིང༌། ། སྟོབས་
452



དང་བརྩོན་འགྲུས་དཔག་ཏུ་མེད་ལྡན་པའི། །དམོད་པས་དྲང་སྲོང་དམོད་པ་ཟིལ་
མནན་ནས། །རིལ་བ་བྱི་ནས་ཞུམ་པ་བཞིན་དུ་གྱུར། ། དབང་པོར་བཅས་པའི་
སྲིད་པས་བསྟོད་བྱེད་ཅིང༌། ། ཐབས་ཀྱིས་རྒྱལ་པོའི་ཆ་ལུགས་འཛིན་གྱུར་ལ། །ཅོ་
འདྲི་བྱེད་པ་འབར་བའི་ཕུང་པོ་ཡི། །དྲུང་ན་རྩྭ་ཤིང་མངོན་དུ་གནས་པ་བཞིན། །
དེ་ནས་ རྒྱལ་ པོ་ང་ལས་ནུ་དཔུང་དང་བཅས་པ་ རི་རབ་ཀྱི་ངོས་ ལ་ སོང་ བ་ ན།
སུམ་ཅུ་རྩ་གསུམ་པའི་བསྲུངས་མ་རྣམ་པ་ལྔ་འདི་ལྟ་སྟེ། །ཆུ་ལ་གནས་པའི་ཀླུ་དང་།
ཕྲེང་ཐོགས་དང༌། ཡོལ་ཐོགས་དང་། རྟག་མྱོས་དང་། རྒྱལ་ཆེན་བཞིའི་ལྷ་
རྣམས་ཀྱིས་ཀྱང་རྒྱལ་པོའི་བསོད་ནམས་དགག་པར་བྱ་བ་མ་ནུས་ཏེ། ཡང་ན་ལྷ་
ཀླུ་སྟོབས་ཆེན་དང༌། ། ལྷ་མིན་གཏུམ་པོ་སྟོབས་ལྡན་རྣམས། ། ཕན་ཚུན་སྟོབས་
ཀྱིས་འགེགས་བྱེད་ཀྱང་། །བསོད་ནམས་སྟོབས་ཀྱི་དཔལ་འབར་བའི། ། མི་དབང་
བགེགས་པར་མི་སྤྱོད་དོ། ། བསྐལ་པ་དཔག་མེད་བདེན་པའི་ སྟོབས་ནི་རབ་་་་
བསྒྲུབས་པའི། །སྲེག་པའི་དག་ལ་ནགས་ཀྱི་མེ་ལྕེ་གཏུམ་པོ་ཡང་། ། སྐྲག་པ་བཞིན་
དུ་ཞུམ་པར་གྱུར་ན་སེམས་ལྡན་དག ། གུས་པར་མི་སྤྱོད་པའང་འཇིག་རྟེན་
འདི་ན་ཡོད། །དེ་ནས་རྒྱལ་པོ་ང་ལས་ནུ་དཔུང་གི་ཚོགས་དང་བཅས་པའི་སྔོན་དུ་
ལྷ་རྣམས་ཀྱང་འགྲོ་བར་གྱུར་ཏེ། རྒྱལ་ཆེན་བཞིའི་གནས་སུ་སོང་ངོ༌། །དེར་ལྷ་
རྣམས་ལ་སྨྲས་པ། ཤེས་ལྡན་དག་ཅི་སྟེ་རྒྱུག ། དེ་རྣམས་ཀྱིས་སྨྲས་པ། མིའི་
རྒྱལ་པོ་འོང་ངོ༌། ། རྒྱལ་ཆེན་བཞི་རྣམས་ཀྱིས་བསམས་པ།་་་་འདི་ནི་བསོད་ནམས་
ཀྱི་མཐུ་དང་ལྡན་ཏེ་དགག་པར་མི་བྱའོ་སྙམ་ནས་སུམ་ཅུ་རྩ་གསུམ་པའི་ལྷ་རྣམས་ལ་
སྦྲན་ནོ། ། དེ་ཚེ་ལྷ་རྣམས་ཐམས་ཅད་ཀྱིས། ། མི་དབང་བསོད་ནམས་མཐུ་རིག་
ནས། ། དགའ་བས་ཡིད་ཀྱང་གཡོ་བཞིན་དུ། །མཆོད་ཡོན་ཀུན་གྱིས་བསུ་བར་
གྱུར། ། དེ་ནས་རྒྱལ་པོ་རི་རབ་ཀྱི་ཁར་ཕྱིན་པ་དང་ཚལ་སྔོན་པོ་མཛེས་པ་སྤྲིན་
སྤུངས་པ་ལྟ་བུ་མཐོང་ནས་ལྷ་གནས་ལ་དྲིས་པ། ནགས་ཚལ་མཛེས་པ་སྤྲིན་གྱི་
ཕུང་བོ་བཞིན། །རབ་ཏུ་གསལ་ཞིང་མཐོ་ཁྱད་འཕགས་པས་མཛེས། ། སྣུམ་ཞིང་
གཙང་ལ་མཐོང་བས་ཡིད་གཡོ་བ། །འདི་འདྲ་སྣང་བ་འདི་ནི་ཅི་ཞིག་ཡིན། ། ལྷ་
453



གནས་ཀྱིས་ སྨྲས་པ། འདི་ནི་ ཤིང་ ཡོངས་འདུ་ས་ རྟོལ་ཞེས་བྱ་ བ་ལགས་ ཏེ།
སུམ་ཅུ་རྩ་གསུམ་པའི་ལྷ་རྣམས་དབྱར་ཟླ་བ་བཞི་འདོད་པའི་ཡོན་ཏན་རྣམས་ལ་
དགའ་མགུར་སྤྱོད་པའི་གནས་ལགས་སོ། །ལྷའང་དེར་གཤེགས་པར་འགྱུར་རོ། །
དེ་ནས་ཡང་དཀར་ཞིང་དཀར་བ་སྤྲིན་སྤུངས་པ་ལྟ་བུ་མཐོང་ནས་ལྷ་གནས་ལ་སྨྲས་
པ། : གངས་ཀྱི་རི་བོ་སྤྲིན་དཀར་ཞི་བས་འཁྱུད་པ་བཞིན། །ཀུ་མུ་ད་དང་ཟླ་བའི་
འོད་ཟེར་སྤུངས་པ་བཞིན། ། མཐོང་ན་མཛེས་ཤིང་ཡིད་འཕྲོག་བྱེད་པ་ལྟ་བུ་ཡི། །
གནས་ འདི་ ཅི་ཡིན་འདི་ཡི་ མིང་ ཡང་ མྱུར་དུ་ སྨོས། = ལྷ་ གནས་ ཀྱིས་ སྨྲས་ པ།
འདི་ནི་ཆོས་བཟང་འདུན་ས་ཏེ། ། དབང་པོར་བཅས་པའི་ལྷ་རྣམས་ཀུན། ། བགྲོ་
ཞིང་རྟོག་པར་བགྱིད་པ་ལགས། །ལྷ་ཡང་གནས་འདིར་གཤེགས་པར་འགྱུར། །དེ་
ལྟ་བུའི་ཚུལ་དཔུང་གི་ཚོགས་ལ་སྟོན་ཅིང་ལྷའི་གྲོང་ཁྱེར་ལྟ་ན་སྡུག་ཏུ་ཕྱིན་ཏོ། །
གྲོང་ཁྱེར་དེ་ནི་ཆུ་ཞེང་དུ་དཔག་ཚད་ཉི་ཁྲི་ལྔ་སྟོང་ཡོད་པ། གསེར་གྱི་ར་བ་རིམ་
པ་བདུན་གྱིས་ཡོངས་སུ་བསྐོར་བ། དེ་དག་གི་འཕང་དུ་ནི་དཔག་ཚད་ཕྱེད་དང་
གསུམ་གསུམ་ཡོད་པ། དེ་དག་ལ་ལྕོག་རྣམ་པ་བཞི་བོ་གསེར་ལས་བྱས་པ་དང༌།
དངུལ་ལས་བྱས་པ་དང། | བོཌཱུརྱ་ལས་བྱས་པ་དང་། ཤེལ་ལས་བྱས་པ་སྐོར་
ཁུང་དང་བ་གམ་ལེགས་པར་བྱས་པའོ། ། གྲོང་ཁྱེར་ལྟ་ན་སྡུག་ གི་ནང་གི་སའི་
ཕྱོགས་ནི་བཟང་པོ་མཛེས་པ་ལྟ་ན་སྡུག་པ། * ཚོན་བརྒྱ་རྩ་གཅིག་གིས་བཀྲ་བར་
བྱས་པ། དཔེར་ན་རས་བལ་གྱི་འདབ་མ་ལྟར་རྐང་པས་མནན་ན་ནེམ་ཞེས་བྱེད།
པ། ་ བཏེག་ན་བར་ཅེས་བྱེད་པ། ལྷའི་མེ་ཏོག་མནྡ་ར་བ་པུས་མོ་ནུབ་ཙམ་དུ་
བཀྲམ་སྟེ། རླུང་ལངས་པས་མེ་ཏོག་རྙིང་བ་རྣམས་འཁྱེར་ལ། མེ་ཏོག་གསར་
བ་རྣམས་འབབ་པར་བྱེད་དོ། །ལྟ་ན་སྡུག་གི་གྲོང་ཁྱེར་ལ་སྒོ་དགུ་བརྒྱ་དགུ་བཅུ་རྩ་
དགུ་ཡོད་དེ། སྒོ་རེ་རེ་ན་གནོད་སྦྱིན་གོས་སྔོན་པོ་ཅན་གོ་ཆ་བགོས་པ། མདའ་
གཞུ་སྐྱེད་བསྐོར་ཐོགས་པ་ལྔ་བརྒྱ་རེ་འདི་ལྟར་སུམ་ཅུ་རྩ་གསུམ་པའི་ལྷ་རྣམས་
བསྲུང་པ་དང༌། བསྐྱབ་པ་དང༌། མཛེས་པར་བྱ་བའི་ཕྱིར་གནས་སོ། ། གྲོང་
ཁྱེར་ལྟ་ན་སྡུག་གི་སྲིད་དུ་ནི་དཔག་ཚད་ཉིས་སྟོང་ལྔ་བརྒྱ་ཡོད་ལ། ཞེང་ལ་དཔག་
454



ཚད་བཅུ་གཉིས་ཡོད་དེ། བཟང་པོ་མཛེས་པ།། ལྟ་ན་སྡུག་པ། གསེར་གྱི་བྱེ་
མིས་བདལ་བ། ཙན་དན་གྱི་ཆུས་ཆག་ཆག་བཏབ་པ། གསེར་གྱི་དྲ་བས་བྲེས་
པ། དེའི་ཕྱོགས་ཀུན་ན་རྫིང་བུ་རྣམ་པ་སྣ་ཚོགས་ཡོད་ལ་རྫིང་བུ་དེ་རྣམས་ཕ་གུ་
རྣམ་པ་བཞི་བོ་གསེར་ལས་བྱས་པ་དང་། དངུལ་ལས་བྱས་པ་དང༌ བཻཌཱུརྱ་
ལས་བྱས་པ་དང་། ཤེལ་ལས་བྱས་པས་བསྐོར་རོ། ། རྫིང་བུ་དེ་རྣམས་ཀྱི་ཐེམ་
སྐོས་རྣམ་པ་བཞི་པོ། ོ་ གསེར་དང༌། དངུལ་དང་། བཻཌཱུརྱ་དང་ཤེལ་ལས་
བྱིས་པ་ཡིན་ནོ། །རྫིང་བུ་དེ་རྣམིས་ལན་ཀན་རྣམ་པ་བཞི་པོ། གསེར་ལས་བྱས་
པ་དང་། དངུལ་ལས་བྱས་པ་དང་། | བཻཌཱུརྱ་ལས་བྱས་པ་དང༌། : ཤེལ་ལས་
བྱས་པས་བསྐོར་ཞིང༌། རྫིང་བུ་དེ་རྣམས་ཆུ་སྦྲང་རྩི་ལྟར་མངར་ཞིང་བསིལ་བས་
གང་ལ། ཨུཏྤལ་དང༌། པདྨ་དང༌། ཀུ་མུ་ད་དང༌། པདྨ་དཀར་པོས་གང་
ཞིང་ཆུ་ལ་གནས་པའི་བྱ་རྣམ་པ་སྣ་ཚོགས་འདོད་དགུར་བསྒྱུར་བའི་གཟུགས་ཅན་
རྣམས་ཀྱིས་སྙན་ཞིང་མཛེས་ལ་ཡིད་དུ་འོང་བའི་སྒྲ་སྐད་འབྱིན་པར་བྱེད་དོ། །དེའི་
ཕྱོགས་ཀུན་ནས་མེ་ཏོག་གི་ཤིང་དང་། འབྲས་བུའི་ཤིང་དང༌། ༼དབུ་རྒྱན་སྐྱེ་བ་
དག་ཤིན་ཏུ་དབྱིབས་ལེགས་ཤིང་ལེགས་པར་སྐྱེས་པ་ནི། དཔེར་ན་ཕྲེང་བ་་་
མཁན་ནམ་ཕྲེང་བ་མཁན་གྱི་སློབ་མ་མཁས་པ་ཞིག་གིས་རྣ་རྒྱན་དུ་བྱ་བའི་ཕྱིར་མེ་
ཏོག་གི་ཕྲེང་བ་ལེགས་པོར་བརྒྱུས་པ་བཞིན་ནོ། །ཐང་ལ་གནས་པའི་བྱ་རྣམ་པ་སྣ་
ཚོགས་འདོད་དགུར་བསྒྱུར་བའི་གཟུགས་ཅན་རྣམས་ཀྱང་སྙན་ཞིང་མཛེས་པའི་སྒྲ་
སྐད་འབྱིན་ནོ། །གྲོང་ཁྱེར་ལྟ་ན་སྡུག་ན་དཔག་བསམ་གྱི་གྲོས་ཀྱི་ཤིང་ལྗོན་པ་རྣམ་
པ་བཞི་པོ། སྔོན་པོ་དང༌། སེར་པོ་དང༌། དམར་པོ་དང༌། དཀར་པོ་
རྣམས་ལས། དཔག་བསམ་གྱི་ཤིང་ལྗོན་པ་ལས་བྱུང་བའི་གོས་རྣམ་པ་བཞི་པོ།
སྔོན་ པོ་ དང་། སེར་ པོ་ དང༌། དམར་ པོ་ དང༌། དཀར་ པོ་ རྣམས་ ཏེ།
ལྷའི མ་ལྷའི་བུ་མོ་དག་ཇི་ལྟ་བུ་འདོད་པ་སེམས་བསྐྱེད་མ་ཐག་ཏུ་ཐོབ་པར་འགྱུར་
རོ། ། རྒྱུན་གྱི་ཤིང་རྣམ་པ་བཞི་པོ་རྣམས་ལས་རྒྱན་རྣམ་པ་བཞི་པོ་ལག་པའི་རྒྱན་
དང་། རྐང་བའི་རྒྱན་དང༌། སྨད་ཀྱི་རྒྱན་དང་། སྣང་བར་བྱ་བའི་རྒྱན་་
455



ནོ། །ལྷའི་བུའམ་ལྷའི་བུ་མོ་དག་ཇི་ལྟ་བུ་འདོད་པ་སེམས་བསྐྱེད་མ་ཐག་ཏུ་དེ་ལྟ་བུ་
ལག་ཏུ་ཐོགས་པར་འགྱུར་རོ། །རོལ་མོའི་ཆ་བྱད་རྣམ་པ་བཞི་པོ། །པི་ཝང་དང༌།
གླིང་བུ་དང་། པི་ཝང་རྒྱུད་གསུམ་པ་དང༌། སྒྲ་སྙན་རྣམས་ལ་ལྷའམ་ལྷའི་བུ་
མོས་ཇི་ལྟ་བུ་སེམས་བསྐྱེད་མ་ཐག་ཏུ་དེ་ལྟ་བུ་ལག་ན་ཐོགས་པར་འགྱུར་རོ། །ལྷའི་
ཁ་ཟས་རྣམ་པ་བཞི་པོ། | སྔོན་པོ་དང༌། སེར་པོ་དང་། དམར་པོ་དང༌།
དཀར་པོ་རྣམས་ལས་ལྷའམ་ལྷའི་བུ་མོས་ཇི་ལྟ་བུར་འདོད་པ་སེམས་བསྐྱེད་མ་ཐག་
ཏུ་དེ་ལྟ་བུ་ལག་ཏུ་ཐོགས་པར་འགྱུར་རོ། ། ཁང་པ་དང༌། ཁང་པ་བརྩེགས་མ་
དང༌། བསིལ་ཁང་དང༌། འཁྱམས་སྐར་ཁུང་དང༌། མཐོངས་ཁུང་ཅན་བོད་
མེད་ཀྱི་ཚོགས་རྣམས་དང༌། ལྷ་མོའི་ཚོགས་རྣམས་འདུ་བའི་གནས་དག་ཡོད་དེ།
དེ་ན་བཏུང་བ་སྦྲང་རྩིའི་བཏུང་བ་དང༌། མཱ་དྷ་བའི་བཏུང་བ་དང༌། ཀ་དམ་
བྷ་རའི་བཏུང་བ་དང༌། ། རོལ་མོའི་སྒྲ་སྐད་རྣམས་ཀྱིས་སུམ་ཅུ་རྩ་གསུམ་པའི་ལྷ་
རྣམས་ རྩེ་ བར་བྱེད།། དགའ་བར་བྱེད། །དགའ་མགུར་སྤྱོད་ པར་བྱེད་ དེ།
རང་གི་བསོད་ནམས་ཀྱི་འབྲས་བུ་ཉམས་སུ་མྱོང་བར་བྱེད་དོ། །སུམ་ཅུ་རྩ་གསུམ་
པའི་ལྷ་རྣམས་ཀྱི་ལྷའི་འདུན་ས་ཆོས་བཟང་ཞེས་བྱ་བ། སྲིད་དུ་དཔག་ཚད་སུམ་
བརྒྱ་བ། རྒྱར་དཔག་ཚད་སུམ་བརྒྱ་བ་སྟེ། ཁོ་ར་ཁོར་ཡུག་ཏུ་དཔག་ཚད་དགུ་
བརྒྱ་ཡོད་པ། བཟང་པོ་མཛེས་པ། ལྟ་ན་སྡུག་པ། “ཤེལ་གྱི་རྒྱུ་ལས་བྱུང་བ་སྟེ་
གྲོང་ཁྱེར་དེ་ལས་དཔག་ཚད་ཕྱེད་དང་བཞི་གྱེན་དུ་འཕགས་སོ། ། དེར་སུམ་ཅུ་རྩ་
གསུམ་པའི་ལྷ་རྣམས་ཀྱི་སྟོན་བཤམས་པ་ནི། 1:|: ཉེ་དབང་སུམ་ཅུ་རྩ་གཉིས་དང༌།
སུམ་ཅུ་རྩ་གསུམ་པའི་ལྷ་རྣམས་ཀྱི་དབང་པོ་བརྒྱ་བྱིན་གྱི་སྟན་དག་སོ་སོར་བཤམས་
སོ། ། རྒྱལ་པོ་ང་ལས་ནུའི་སྟན་ནི་ སྟན་དེ་དག་ཐམས་ཅད་ཀྱི་མཇུག་ཁོ་ནར་མ་
བཤམས་སོ། ། དེ་ནས་ལྷ་རྣམས་ཀྱིས་རྒྱལ་པོ་ང་ལས་ནུ་བསུ་ནས་བརྒྱ་བྱིན་དང་ཉེ་
དབང་རྣམས་རིམ་པ་བཞིན་དུ་གྲལ་ལ་འཁོད་པ་ན། རྒྱལ་པོ་ང་ལས་ནུ་འདི་སྙམ་
དུ་སེམས་སོ། །གང་སྟན་རྣམས་ལས་ཐ་མ་གང་ཡིན་པ་ནི་གདོན་མི་ཟ་བར་བདག་
གི་ཡིན་གྱི། བདག་ལ་ལྷ་རྣམས་ཀྱི་དབང་པོ་བརྒྱ་བྱིན་གྱི་སྟན་ཕྱེད་བསྟབས་ཀྱང་
456



ཅི་མ་རུང་སྙམ་པ་དང་། དེས་སེམས་བསྐྱེད་མ་ཐག་ཏུ་ལྷ་རྣམས་ཀྱི་དབང་པོས་
སྟན་ཕྱེད་བསྟབས་ཏེ། སྟན་ལ་འདུག་པ་ན།། བརྒྱ་བྱིན་དང་། ང་ལས་ནུ་
གཉིས་གཟུགས་དང་གཟི་བརྗིད་ཁྱད་པར་མེད་པར་འདུག་སྟེ། གཞན་དུ་ན་མིག་
ཕྱེད་བཙུམ་གྱི་རྣམ་པ་ཙམ་ལས་ལྷ་དང་མིའི་བྱེ་བྲག་རིག་པ་ཙམ་མོ། །དེ་ཚེ་ལྷ་དང་
མི་རྣམས་ཀུན། །འདོད་པའི་ལོངས་སྤྱོད་དུ་མ་ལས། ། ཚེ་དང་སྟོབས་དང་བརྩོན་
འགྲུས་ཀྱིས། །མི་རྣམས་ཁྱད་དུ་འཕགས་པར་གྱུར། །དེ་ནས་དུས་གཞན་ཞིག་གི་
ཚེ། ལོངས་སྤྱོད་ཀྱི་ཕྱིར་ལྷ་མ་ཡིན་རྣམས་ལྷ་ལ་གཡུལ་འགྱེད་དུ་འོང་བར་གྱུར་ཏེ།
སྲུང་བར་བྱེད་པའི་རིམ་པ་ལྔས་བཟློག་པར་མ་ནུས་པ་དེའི་ཚེ། གནོད་སྦྱིན་
རྣམས་ཀྱིས་ལྷའི་དབང་པོའི་དྲུང་དུ་སོང་སྟེ། མཁྱེན་པར་མཛོད་ཅིག '' | ལྷ་མ་
ཡིན་རྣམས་བསྲུངས་མ་རིམ་པ་ལྔ་དྲལ་ཏེ་མཆིས་ཀྱིས་ཁྱེད་ཀྱིས་བཤམ་པ་དང་བགྱི་
བ་མཛོད་ཅིག་ཅེས་བསྐུལ་ནས་ལྷ་རྣམས་ཀྱི་དབང་པོས་བདག་ཉིད་དཔུང་གི་
ཚོགས་དང་བཅས་པ་གོ་བགོས་ཤིང་ཆས་པར་གྱུར་པ་རྒྱལ་པོ་ང་ལས་ནུས་མཐོང་
ནས་སྨྲས་པ། ལྷའི་དབང་པོ་བཞུགས་ཤིག་བདག་མཆིའོ། ། བརྒྱ་བྱིན་གྱིས་
སྨྲས་པ། དེ་བཞིན་མཛོད་ཅིག དེ་ནས་རྒྱལ་པོ་ང་ལས་ནུ། །དཔུང་ཚོགས་བྱེ་
བ་བརྒྱད་འབུམ་དང༌། །བཅས་ཏེ་གོ་ཆ་ལེགས་པར་བགོས། །མཁའ་ལ་མངོན་
པར་འཕགས་གྱུར་ཏེ། ། ལྷ་དང་ལྷ་མིན་དམག་དཔུང་དེ་རྣམས་ཀྱི། ། གོང་དུ་
འཕགས་ནས་སྤྲིན་ཕུང་བཞིན་དུ་འགྲོ། །དེ་ཡི་གཞུ་རྒྱུད་སྒྲ་སྐད་སྦྲེང་བ་དང་། །ལྷ་
མིན་དམག་རྣམས་ངོ་མཚར་སྐྱེས་གྱུར་ཏེ། ། འདི་ཅི་སྔོན་ཆད་མ་མཐོང་མ་ཐོས་
པའི། །བདག་ཅག་སྟེང་དུ་འགྲོ་བ་འདི་སུ་ཞིག་>་། ལྷ་ཁ་ཅིག་གིས་སྨྲས་པ། །
བདག་ཅག་སྟེང་ལ་འགྲོ་བ་འདི། །མི་ཡི་རྒྱལ་པོ་ང་ལས་ནུ། །དམག་གི་ཚོགས་དང་
བཅས་པ་ཡིན། །ལྷ་རྣམས་རྒྱལ་བར་བྱེད་པ་ཡིན། །དེ་སྐད་ཅེས་ཐོས་ནས། ལྷ་
མ་ཡིན་རྣམས་འདི་སྙམ་དུ། ཀྱེ་མ་གང་གི་ཤིང་རྟ་བདག་ཅག་གི་ལྟག་གི་ནམ་
མཁའ་ལ་འགྲོ་བའི་སེམས་ཅན་འདི་ནི་བསོད་ནམས་ཀྱིས་དབང་ཆེ་བར་གྲགས་པ་
ཡིན་ནོ་སྙམ་ནས་འཇིགས་ཤིང་སྐྲག་ལ་ཞུམ་པར་གྱུར་ནས་བཅོམ་ཞིང་བྲོས་པར་
457



གྱུར་ཏེ་ལྟ་མ་ཡིན་གྱི་གནས་སུ་ཞུགས་སོ། ། རྒྱལ་པོ་ང་ལས་ནུས་སྨྲས་པ། ཀྱ གང་
རྒྱལ། ལྷ་རྒྱལ་ལགས་སོ། །རྒྱལ་པོས་བསམས་པ། །: སུམ་ཅུ་རྩ་གསུམ་པའི་ལྷ་
རྣམས་ལས་ནི་བདག་ལྷག་གོ་སྙམ་མོ། །དེ་ལྟ་བུའི་ཚུལ་གྱིས་རང་གི་བསོད་ནམས་
ཀྱི་མཐུ་ལ་སྤྱོད་ཅིང་ལྷའི་བདེ་བ་ལ་སྤྱོད་པ་ལ་བརྒྱ་བྱིན་སུམ་ཅུ་རྩ་དྲུག་ཚེ་འཕོས་པ་
ཡིན་ནོ། །སྲེད་པའི་མེ་ལྕེ་རབ་འབར་བས། །ཡུལ་གྱི་བུད་ཤིང་སྲེག་བྱེད་པ། །བག་
མེད་མྱོས་པར་གྱུར་པ་གང༌། །བརླག་པར་བྱེད་པའི་འབྱུང་ཁུངས་ཡིན། །དེ་ནས་
རྒྱལ་པོ་ང་ལས་ནུ་འདི་སྙམ་དུ་གྱུར་ཏེ། ། བདག་ལ་འཛམ་བུའི་གླིང་འབྱོར་ཅིང་
བདེ་བའང་ཡོད། ཤར་གྱི་ལུས་འཕགས་དང༌། ནུབ་ཀྱི་བ་གླང་སྤྱོད་དང༌།
བྱང་གི་སྒྲ་མི་སྙན་དང༌།: 1:| རིན་པོ་ཆེ་སྣ་བདུན་དང༌། བུ་དཔའ་བ་བརྟུལ་ཕོད་
པ་ཡན་ལག་མཆོག་གི་གཟུགས་དང་ལྡན་པ་ཕ་རོལ་གྱི་སྡེ་འཇོམས་པ་སྟོང་ཡང་ཡོད།
བདག་གི་ཕོ་བྲང་དུ་གསེར་གྱི་ཆར་ཞག་བདུན་གྱི་བར་ཡང་བབ།། བདག་སུམ་ཅུ་
རྩ་གསུམ་གྱི་ལྷ་རྣམས་ཀྱི་ནང་དུའང་ཕྱིན། ལྷའི་དབང་པོས་ སྟན་ཕྱེད་ཀྱང་ས་
བསྟབས་ཀྱིས། ཀྱེ་མ་བདག་གིས་ལྷའི་དབང་པོ་གནས་འདི་ནས་ཕྱུང་ལ་བདག་
ཁོ་ན་ལྷ་དང་མི་རྣམས་ཀྱི་རྒྱལ་སྲིད་ལ་དབང་བྱའོ་སྙམ་པ་དང་། དེ་མ་ཐག་ཏུ་ལྷ་
རྣམས་ཀྱི་དཔལ་འབྱོར་དེ་ལས་ཉམས་ནས། འཁོར་དང་བཅས་པ་འཛམ་བུའི་
གླིང་དུ་བབས་ཏེ། རྒྱལ་པོ་ང་ལས་ནུ་ནད་ཚབས་ཆེན་པོས་ཀྱང་བཏབ་པར་གྱུར་
ཏོ། །གང་གིས་བརྒྱ་བྱིན་བརྒྱ་དང་བཅུ་བཞིའི་ཚེ་ཚད་དུ། ། ལྷ་དང་མི་ཡི་ལོངས་
སྤྱོད་བདེ་བའི་དཔལ་སྤྱད་ཀྱང༌། ། སླར་ཞིང་འདོད་པ་འཕེལ་བའི་སྐབས་འདི་།
བསྟན་པ་ཡིས། ། སྲིད་པའི་དགོན་པར་བག་མེད་སྤྱོད་རྣམས་ཀྱི་ཧུད་ཉམས། །དེ་
ནས་རྒྱལ་པོ་ང་ལས་ནུའི་བློན་པོ་དང༌། རྒྱལ་བུ་དང༌། རྩིས་པ་དང༌། སྣ་ཆེ་
བ་ལ་གཏོགས་པ་རྣམས་མྱ་ངན་དང་བཅས་བཞིན་དུ། རྒྱལ་པོ་གང་ན་བ་དེར་
སོང་སྟེ། ༩་འདི་སྐད་ཅེས་གསོལ་ཏོ། །ལྷ་འདས་ནས་ལྗོངས་ཀྱི་མི་སླད་མ་དག་རྒྱལ་
པོ་ང་ལས་ནུ་ནོངས་པའི་ཚེ་ཅི་གསུང་ཞེས་འདྲི་ན་ཇི་སྐད་དུ་ལན་གདབ་པར་བགྱི།
སྣ་བོ་དག་དེ་སྐད་དུ་འདྲི་ན། འདི་སྐད་དུ་ལན་ཐོབ་ཅིག ། རྒྱལ་པོ་ང་ལས་ནུ་ནི་
458)



རིན་པོ་ཆེ་སྣ་བདུན་ཡང་ལྡན། | གླིང་བཞི་དང་སུམ་ཅུ་རྩ་གསུམ་པའི་ལོངས་སྤྱོད་
ཀྱི་དཔལ་ལ་སྤྱོད་ཀྱང༌། འདོད་པའི་ཡོན་ཏན་ལྔ་བོ་དག་ལ་མ་ངོམས་བཞིན་དུ་
འཆི་བའི་དུས་བྱས་སོ་ཞེས་ཟེར་རོ་ཞེས་སྨོས་ ཤིག་ར་ཥ་པ་ནིའི་ཆར་བབ་
ཀྱང་། །འདོད་པ་དག་ལ་ངོམས་པ་མེད། ། མཁས་པས་འདོད་པ་ མནོག་ཆུང་
ཞིང་། ། སྡུག་བསྔལ་མང་བར་ཤེས་ནས་ནི། ། ལྷ་ཡི་འདོད་པ་རྣམས་ལ་ཡང་། །
དགའི་བར་གྱུར་པ་གནས་མེད་དོ། ། ཡང་དག་རྫོགས་པའི་སངས་རྒྱས་ཀྱི། །ཉན་
ཐོས་སྲིད་པོ་ཟད་ལ་དགའི། །གངས་ཀྱི་རི་བོ་དང་མཉམ་པའི། ། གསེར་གྱི་ལྷུན་པོ་
ཡོད་གྱུར་ཀྱང་། །གཅིག་གི་ནོར་དུའང་དེས་མི་ཆོག ། མཁས་པས་དེ་ལྟར་ཤེས་
པར་གྱིས། །གང་ཞིག་ཞི་བའི་བདེ་བ་རྟོགས་པ་དེས། འདོད་པ་དག་ལ་སློར་ཡང་
ཇི་ལྟར་དགའ། །འཇིག་རྟེན་ལོངས་སྤྱོད་ཟུག་རྔུར་རྟོགས་ནས་ནི། །བརྟན་པ་གང་
དག་འདུལ་ཕྱིར་བསླབ་པར་བྱ། །དེ་སྐད་ཅེས་སྨྲས་ནས། རྒྱལ་པོ་ང་ལས་ནུས་
ལོངས་སྤྱོད་ཀྱི་དངོས་པོ་ཅི་དང་ཅི་སུ་འདོད་པ་རྣམས་ལ་བྱིན་ཅིང་། རྩ་གཏན་པ་
མེད་པའི་མཆོད་སྦྱིན་བྱས་པ་དང༌། སྲོག་ཆགས་བྱེ་བ་བརྒྱ་སྟོང་ཕྲག་དུ་མ་རྒྱལ་པོ་
ང་ལས་ནུ་ག་ལ་བ་དེར་ལྷགས་པར་གྱུར་ཏེ། དེར་ལྷགས་པ་རྣམས་ཐམས་ཅད་ལ།
རྒྱལ་པོས་འདོད་པའི་ཉེས་དམིགས་ཀྱི་གདམས་པ་དང་། ཁྱིམ་ན་གནས་པ་དང་།
བག་མེད་པ་ལ་སྨད་པའི་གཏམ་ཡང་དག་པར་བསྟན་པར་གྱུར་ཏེ། འཇིག་རྟེན་
ཕ་རོལ་ཉིམ་ང་ཞིང༌། ། ཚེ་ཐུང་བར་ནི་ཤེས་བྱས་ནས། །བདག་གི་བསོད་ནམས་
ལས་བྱ་སྟེ། ། བསོད་ནམས་མ་བྱས་ སྡུག་བསྔལ་འགྱུར། ། དེ་བས་བསོད་ནམས་
འདོད་པ་ཡིས། ། སྦྱིན་པ་ཚུལ་བཞིན་བཏང་བར་བྱ། ། འཇིག་རྟེན་འདི་དང་ཕ་
རོལ་ཏུ། །སྦྱིན་པས་བདེ་བ་བླ་མེད་འཐོབ། །གང་དག་རྒྱ་མཚོའི་མཐས་གཏུགས་
དཔལ་འབར་བའི། །ས་ལ་སྤྱོད་ཅིང་བག་དང་མི་ལྡན་ན། །སྲིད་པ་གཞན་དུ་སྡུག་
བསྔལ་དཔག་མེད་འགྱུར། །ལྷ་དང་མི་ཡི་ལོངས་སྤྱོད་དཔལ་ལྡན་ལ། །ཆགས་ཤིང་
དབང་མེད་སྲིད་པ་གཞིན་དུ་འགྲོ། ། མཁས་པས་འཇིག་རྟེན་སྲིད་ལ་ཡིད་ རྨ་ས་
ཏོན། ། གང་དག་འཁོར་བའི་དགོན་པ་ན། ། བག་མེད་ཆོམ་རྐུན་གྱིས་བཅོམ་་་
459



ནས། ། ཐར་པའི་སྲོག་དང་ཕྲལ་བྱེད་ཅིང༌། ། ལུས་དང་གཉེན་དང་ལོངས་སྤྱོད་
རྣམས། ། མཐོང་ཞིང་གཤིན་རྗེ་འབར་བ་ཡིས། །ལས་ཀྱི་ཞགས་པས་དྲངས་བྱས་
ཏེ། །ངན་འགྲོའི་བཙོན་ཁང་ནག་པོ་རུ། །མངོན་སུམ་འདིར་ནི་ཁྲིད་གྱུར་ཚེ། །དེ་
ཚེ་ཀུན་ཏུ་ཡི་མུག་གྱུར། །དེ་བས་མཁས་པ་གང་ཡིན་པ། ། རྒྱལ་བ་དྲང་སྲོང་གིས་
བསྟེན་པའི། །ནགས་ཁྲོད་རབ་ཏུ་ཞི་བ་དེར། །གཅིག་པུ་བག་ཡོད་སྤྱད་པར་
གྱིས། །ཞེས་བྱ་བ་ལ་སོགས་པ་རྗེས་སུ་བསྟན་པས། སྲོག་ཆགས་བརྒྱ་སྟོང་ཕྲག་དུ་
མ་རྣམས་ཁྱིམ་གྱི་གནས་སྤངས་ནས། དྲང་སྲོང་རྣམས་ཀྱི་ནང་དུ་རབ་ཏུ་བྱུང་སྟེ་
ནགས་ཚལ་དུ་འདུག་ནས་ཚངས་པའི་གནས་པ་བཞི་བསྒོམ་པ་ལ་གཞོལ་བར་གྱུར་
ཏོ། ། དེའི་ཚེ་གཞན་དག་གིས་ཚིགས་ སུ་ བཅད་པ། ང་ལས་ནུ་བ་ རྒྱལ་པོ་་་་
མཆོག །ཆོས་ཀྱི་བདག་ ཉིད་རྒྱལ་པོ་དེ། ། དེ་ནི་ཁྱོགས་དཔུང་བཞོན་པ་དང་བས་
བཅས། ། ཆོས་ཀྱི་མཐོ་རིས་བཞུད་ཅེས་གྲགས། ། དེ་ནི་བརྒྱ་བྱིན་བརྒྱ་ཕྲག་་་་
དང༌། ། བཅུ་བཞིའི་བར་དུ་བདེ་མྱོང་ནས། །སླར་ཡང་བག་མེད་ཉེས་པ་ཡིས།
ཉམ་ཐག་རྒ་ཤི་མངོན་དུ་གྱུར། །ཀྱེ་མ་འཁོར་བ་སྙིང་པོ་མེད། །གང་ན་སྲིད་པ་མོ་
ཟད་པ། །དེ་ཡི་སྡུག་བསྔལ་ཐར་བྱེད་མེད། །ཀྱེ་མ་མི་དབང་རྒྱལ་པོ་དེ། ། འདི་
ལྟར་གྱུར་པ་མཐོང་བཞིན་དུ། ། སུ་ཞིག་འདོད་ལ་དགའ་བ་སྐྱེ། །ཀྱེ་མ་རྒྱལ་པོ་ང་
ལས་ནུ། ། དེ་ཡང་ཐམས་ཅད་སྤངས་གྱུར་ཏེ། ། འཇིག་རྟེན་ཕ་རོལ་འགྲོ་དགོས་
ན། །སུ་ཞིག་བག་མེད་དབང་དུ་འགྱུར། །སླར་ཡང་མི་བདག་རྒྱལ་པོ་དེས། །ཐུབ་
པ་དྲང་སྲོང་གིས་བསྔགས་པའི། ། ལམ་དེ་བསྟན་ནས་ཕ་རོལ་སོང་། །ཞེས་བྱ་བ་
སྨྲས་པར་ངེས་སོ། ། དེ་ལྟར་རྒྱལ་པོ་ང་ལས་ནུའི་རྨད་དུ་བྱུང་བའི་གདམས་པ་རྗེས་
སུ་སྒྲུབ་པར་བྱེད་པ་རྣམས་ཚེ་འཕོས་མ་ཐག་ཏུ་ཚངས་པའི་འཇིག་རྟེན་དུ་སྐྱེས་པར་
གྱུར་ཏོ། །ཞེས་གྲགས་སོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་ཐབས་མཁས་
པའི་སྤྱོད་པ་ཚད་བཟུང་བར་མི་ནུས་སོ་ཞེས་རིག་པར་བྱའོ། ། དེ་བཞིན་དུ་འདོད་
པས་ཆོག་མི་ཤེས་པའི་ཉེས་པ་བསྟན་པ་དང༌། ལོངས་སྤྱོད་ཀྱིས་ནི་ནམ་ཡང་ཐར་
པའི་གེགས་བྱེད་པ་ཡིན་ནོ། ། ཞེས་ཀྱང་བརྗོད་པར་བྱའོ། །དེ་བཞིན་དུ་མི་རྟག་
460



པའི་ཚུལ་བསྟན་པ་ལའང་བརྗོད་པར་བྱའོ། །ང་ལས་ནུའི་སྐྱེས་པའི་རབས་ཏེ་དྲུག་
ཅུ་བདུན་པའོ། ། ། །།
རེ་བརྒྱད་པ། ཀླུའི་རྒྱལ་པོའི་སྐྱེས་པའི་རབས། །
༈ སྐྱེས་བུ་དམ་པ་རྣམས་ནི་ཐབས་མཁས་པ་དུ་མས་འགྲོ་བ་རྣམས་ཀྱི་བསམ་
པ་ཇི་ལྟ་བ་བཞིན་དུ་རྗེས་སུ་མཐུན་པར་འཇུག་ཅིང་རེ་བ་ཡོངས་སུ་རྫོགས་པར་བྱེད་
དོ། ། དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་བསྐལ་པ་ཆེན་
པོ་ལེགས་བཅོས་ཞེས་བྱ་བ་ལ། །བདག་ཅག་གི་སྟོན་པ་འདི་འཛམ་བུའི་ཤིང་པགས་
སྐྱེས་པའི་གནས་སུ། ཀླུའི་རྒྱལ་པོ་གཏེར་སྟོན་ཞེས་བྱ་བར་སྐྱེ་བ་བཟུང་བར་གྱུར།
ཏོ་ཞེས་གྲགས་སོ། །བདག་ཉིད་ཆེ་བ་རྣམས་ནི་གཞན་གྱི་ཕྱིར། །སྣ་ཚོགས་དོན་དུ་
སྣ་ཚོགས་སྤྱོད་ལ་འཇུག ། དེ་བས་འདིར་ནི་ཀླུ་ཡི་དབང་པོ་དེ། ། ས་ཆེན་རྒྱ་
མཚོའི་འཇིངས་རྣམས་མཐར་གཏུགས་པར། །རྣམ་པར་དག་པས་རབ་ཏུ་དབང་
བྱེད་ཕྱིར། ། ལྷག་བསམ་མཐུ་ཡིས་སྐྱེ་བ་རབ་ཏུ་བཟུང༌། ། སྙིང་རྗེའི་ཀླུ་དབང།ཤེས་
རབ་ལུས་རྒྱས་ཤིང་། །ཐབས་མཁས་གདེངས་ཀ་ཕྱར་བའི་མགོ་བོས་མཛེས། །བརྩེ་
བའི་སྤྲིན་ཕུང་རབ་ཏུ་གཡོ་བྱེད་ཅིང་། །ལེགས་བཤད་ཚིམ་པར་བྱེད་པའི་འབྲུག་སྒྲ་
སྒྲོགས། ། ཡེ་ཤེས་འོད་ཀྱི་དྲ་བ་རྣམ་འབྱེད་ ཅིང་། ། སྦྱིན་པའི་ཆར་རྒྱུན་རབ་ཏུ་
འཐོན་བྱས་ཏེ། །འགྲོ་བའི་ཞིང་རྣམས་རབ་ཏུ་ཚིམ་བྱེད་པའི། ། སེམས་དཔའ་ཀླུ་
དབང་ཆེན་པོ་རྣམས་ལ་མངའ། །དེ་བས་ཚུལ་འདི་བསྟན་པར་གྱུར་པ་སྙམ། །དེ་
ལྟར་བདག་ཉིད་ཆེ་བའི་བྱང་ཆུབ་སེམས་དཔའ་འཁོར་བ་ཇི་སྲིད་དུ་བདག་གི་དོན་
རང་དུ་སྤངས་ཏེ། རྟག་ཏུ་སེམས་ ཅན་ཐམས་ཅད་ལ་ཕན་པར་བཞེད་པ་ཅན་
དེས་འདི་ལྟར་བརྟགས་པ། འཛམ་བུའི་གླིང་རྣམ་རྒྱལ་སྒྲ་དབྱངས་ཞེས་བྱ་བ་
དེར་སྐྱེས་པའི་སེམས་ཅན་རྣམས་ནི་དབུལ་ཞིང་འཕོངས་པ། |:ཀུན་ཏུ་ལོངས་སྤྱོད་
ཀྱིས་ཆོག་མི་ཤེས་པ། དེའི་དབང་གིས་སྒྲིབ་པར་སྤྱོད་པའི་ལས་ལ་འཇུག་ཅིང༌།
ལོག་པར་ལྟུང་བ་ལ་ཀུན་ཏུ་གཞོལ་བར་རིག་ནས། དེ་ལས་ བཟློག་པའི་ཕྱིར་
461



བདག་ཉིད་ཆེན་པོ་དེས་རྩོམ་པ་འདི་ལྟ་བུས་སྦྱོར་བར་གྱུར་ཏེ། གང་གི་ནུབ་མོ་ཀླུ་
རྣམས་ཀྱི་ནང་དུ་སྐྱེས་པ་དེ་ཉིད་ཀྱི་ཚེ། རིན་པོ་ཆེའི་གཉེར་བྱེ་བ་ཁྲག་ཁྲིག་འབུམ་
ཕྲག་མི་རྣམས་ལ་ཀུན་ཏུ་བསྟན་ནས་སྒྲ་བསྒྲགས་པ། ཀྱེ་སེམས་ཅན་དག་ཕྱོགས་
འདིར་གསེར་དང་དངུལ་དང་བཻཌཱུརྱ་དང་མན་ཤེལ་དང་བྱུ་རུ་དང་སྐར་མདོག་
དང་ཆུ་གདངས་ལ་སོགས་པའི་རིན་པོ་ཆེ་སྣ་ཚོགས་ཀྱིས་ཡོངས་སུ་གང་བའི་གཏེར་
དག་ཡོད་ཀྱིས། སོ་སོར་ལེགས་པར་ལོང་ལ་རྩོད་པ་མེད་པར་བླངས་ནས་ཀྱང༌།
དགེ་བ་བཅུའི་ལས་ཀྱི་ལམ་ཡང་དག་པར་ཟུང་ཞིག ཉན་ཐོས་ཀྱི་ཐེག་པའམ།
རང་སངས་རྒྱས་ཀྱི་ཐེག་པའམ། བླ་ན་མེད་པ་ཡང་དག་པར་རྫོགས་པའི་སངས་
རྒྱས་ཀྱི་ཐེག་པ་གང་ལ་མོས་པར་སེམས་བསྐྱེད་ཅིག དེ་ལྟར་བྱས་ན་ལོངས་སྤྱོད་
ཐམས་ཅད་ཀྱང་ཆུད་མ་ཟོས་པར་འགྱུར་རོ། ། ཞེས་རྗེས་སུ་བསྟན་ཅིང་འདི་ལྟར་
བརྗོད་པར་ངེས་སོ། ། གང་ན་འཛམ་གླིང་སྐྱེ་བོ་རྣམས། ། ཀུན་ཏུ་འཕོངས་པར་
གྱུར་པ་ལ། །འདོད་དང་བག་མེད་འཁྲུགས་པ་ཡིས། །ཐར་པར་འགྱུར་བ་མ་ཡིན་
གྱིས། །བག་ཡོད་ཆོག་ཤེས་ལྡན་པ་ཡིས། །བདག་གིས་བསྟན་པའི་རིན་ཆེན་་་་
གཏེར། །ལོང་ལ་འབྲས་བུ་དོན་ཡོད་བྱོས། །འཕོངས་པར་འགྱུར་བ་ག་ལ་སྲིད།།
ཀྱེ་མ་འཛམ་བུའི་གླིང་གི་སྐྱེ་བོ་རྣམས། ། རྩོད་ཅིང་འཁྲུག་པ་མེད་པར་རིན་ཆེན་
དག །ལོང་ལ་རྫོགས་པའི་བྱང་ཆུབ་སེམས་སྐྱེད་ཅིག ། སུ་ཡང་ངལ་ཞིང་དོན་
མེད་མ་གྱུར་ཅིང༌། ། དབྱིག་རྣམས་ཀྱིས་ཀྱང་ཤིན་ཏུ་ཕན་ཐོགས་འགྱུར། ། བག་
ཡོད་ཆོས་ལྡན་གཏེར་ལ་ལོངས་སྤྱོད་ན། །ཕྱིར་ཞིང་གཏེར་མང་བརྒྱ་ཕྲོག་ཐོབ་པར་
འགྱུར། །བག་མེད་འཁྲུག་ཅིང་འདོད་པའི་དབང་གྱུར་པས། ། ། རྣམ་དག་ལོངས་
སྤྱོད་ཐོབ་པར་མི་འགྱུར་རོ། །དེ་བས་ཁྱེད་རྣམས་རིང་དུ་ཆོས་སྤྱོད་ཅིག །བདག་
གིས་རིན་ཆེན་གཏེར་རྣམས་སྦྱིན་པར་བྱའོ། །དེ་ལྟར་བདག་ཉིད་ཆེ་བས་ཀུན་ཏུ་
བསྟན། །སྐྱེ་བོ་རྣམས་ནི་དགའ་བས་མིག་དགྲད་ནས། ། ཨ་ལ་ལ་ཞེས་རིན་ཆེན་
གཏེར་རྣམས་ལ། །བག་བརྐྱང་ནས་ནི་ལེགས་པར་བླངས་ཏེ་སྤྱོད། ། དེ་ཡི་ཚིག་
བཞིན་དང་བ་བསྐྱེད་པར་བྱས། །དེ་ལྟ་བུའི་ཚུལ་གྱིས་བདག་ཉིད་ཆེན་པོ་དེས་ལོ་
462



བྱེ་བ་ཁྲག་ཁྲིག་འབུམ་ཕྲག་བདུན་ཅུ་རྩ་བདུན་གྱི་བར་དུ་རིན་པོ་ཆེའི་གཏེར་དཔག་
ཏུ་མེད་གྲངས་མེད་པ་དག་ སེམས་ ཅན་རྣམས་ལ་བསྟན་ཅིང་རབ་ ཏུ་བྱིན་ནས།
དེར་སེམས་ཅན་དཔག་ཏུ་མེད་པ། གྲངས་མེད་པ་དག་ཀྱང་རིམ་གྱིས་དྲངས་ཏེ་
ཐེག་པ་གསུམ་ལ་ངེས་པར་སྦྱོར་བར་བྱས་སོ། །འཇིག་རྟེན་ན་ནི་འདོད་ལྡན་དག
། འདོད་པའི་དབང་གྱུར་དགའ་མ་ཞེས། །ཀུན་ཏུ་དེ་ཡི་དབང་དུ་གྱུར། །དེ་བཞིན་
གཞན་ལ་ཕན་བྱེད་པའི། །རྒྱལ་སྲས་རང་གི་འདོད་བྲལ་བས། །འདོད་ལྡན་འདོད་
ལ་དྲངས་ཏེ་འགོད། ། འདི་ནི་ཐབས་མཁས་སྤྱོད་པ་ཞེས། ། རྒྱལ་སྲས་རྣམས་ཀྱིས་
བསྔགས་པ་ སྙམ། ། གང་ཞིག་འཇིག་རྟེན་སྐྱེ་བོ་དག་ཀྱང་ གཞན་ལ་ཕན་འདོད་
པའི། ། བསྐུལ་བ་མིན་ཀྱང་རང་གི་དོན་ཕྱིར་འདོད་པའི་ རྒྱུ་ ཡིས་ནི། ། ཀུན་ཏུ་
བསྐྱོད་ནས་གཉེན་ཞེས་དེ་ཡི་རྗེས་སུ་འཇུག་པར་སྤྱོད། །དེ་ལྟར་རབ་ཏུ་དཀྲིས་གང་
དེ་ལ་ངེས་པར་འཇུག་པ་མཚར། ། གཞན་ལ་ཕན་བྱེད་བསྐལ་པ་དུ་མར་རང་གི་
དོན། །སྤངས་ཏེ་བརྩེ་བའི་ཤུགས་ཀྱིས་བུ་སྡུག་བཞིན་གཟིགས་ཤིང་། ། ཕན་བདེའི་
མཆོག་རབ་སྩོལ་བར་མཛད་དེའི་རྗེས་སུ་མི་འཇུག་པ་ཡང་ཡོད། །ཀྱེ་མ་མཚར་བྱས་
འཁོར་བའི་རང་བཞིན་འདི་ནི་སུ་ཡིས་རྟོགས་པར་འགྱུར། ། དེ་ལྟར་བྱང་ཆུབ་
སེམས་དཔའ་འགྲོ་བ་དེ་དག་གིས་འདུལ་བའི་སྒོ་ཇི་ལྟ་བ་དང་ཐབས་ཇི་ལྟ་བར་
ཡོངས་སུ་འདུལ་བའི་སྒོ་བསྟན་ནས་སྨོན་ལམ་ཡང་དག་པར་ཡོངས་སུ་རྫོགས་པར་
མཛད་པར་གྱུར་ཏོ། ། དེ་ལྟ་བས་ན་སྐྱེས་བུ་དམ་པ་རྣམས་ནི་ཐབས་མཁས་པའི་
དབང་གིས་གཞན་གྱི་དོན་ཡོངས་སུ་རྫོགས་པར་མཛད་ཅིང་སྐྱོ་བ་མེད་པ་ལ་གནས་
པ་ཡིན་ནོ། །བདག་ཅག་གི་སྟོན་པ་བཅོམ་ལྡན་འདས་འདི་ནི་རྒྱུ་མེད་པར་སེམས་
ཅན་ཐམས་ཅད་ལ་སྙིང་རྗེ་ཆེན་པོའི་དབང་གིས་དོན་ཡོངས་སུ་རྫོགས་པར་མཛད་
དོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། །གཞན་ཡང་
ལོངས་སྤྱོད་རྣམས་ནི་བག་མེད་པར་འགྱུར་བའི་གཞི་ཡིན་ཡང༌། འགྲོ་བ་རྣམས་
བཀྲེན་པའི་དབང་གིས་མི་དགེ་བ་སྤྱོད་པ་ལས་བཟློག་ནས། བྱང་ཆུབ་ཀྱི་ལམ་དུ་
སྨིན་པར་མཛད་པ་འདི་ནི་ཐབས་མཁས་པའི་ཡན་ལག་ཡིན་ནོ་ཞེས་ཀྱང་སྦྱོར་བར་
463



བྱའོ། །ཀླུའི་རྒྱལ་པོའི་སྐྱེས་པའི་རབས་ཏེ་དྲུག་ཅུ་བརྒྱད་པའོ། ། ། ། སྨྲ་བའི
རེ་དགུ་པ། ཡན་ལག་མ་སྨད་པའི་སྐྱེས་པའི་རབས། །
པ ༢༡ ༈ བདག་ཉིད་ཆེན་པོ་སྙིང་རྗེའི་དོན་ཁོང་དུ་ཆུད་པས་ གཞན་ལ་ཕན་པར་
བྱེད་པ་རྣམས་ནི་དུད་འགྲོའི་སྐྱེ་གནས་སུ་གྱུར་དུ་ཟིན་ཀྱང༌། 1:སེམས་ཅན་རྣམས་
བསླུ་བར་མི་འགྱུར་ཞིང་གཞན་གྱི་དོན་སྤྱོད་པར་འགྱུར་རོ། །དེ་ཡང་འདི་སྐད་ཐོས་
ཏེ། སྔོན་བྱུང་བ་འདས་པའི་དུས་ན། བདག་ཅག་གི་སྟོན་པ་འདི་བྱང་ཆུབ་
སེམས་དཔའི་སྤྱད་པ་སྤྱོད་པ་ན་འགྲོ་བ་རྣམས་ཀྱི་དོན་བྱ་བ་ཇི་ལྟ་བ་དང་རྗེས་སུ་
མཐུན་པར་འཇུག་པ་ན། རེ་ཞིག་སེང་གེའི་རྒྱལ་པོ་དར་དཀར་ལྟ་བུའི་རལ་བ་
ཅན་ཡན་ལག་མ་སྨད་པ་ཞེས་བྱ་བར་གྱུར་ཏོ་ཞེས་གྲགས་སོ། །དེ་ནི་ལམ་གྱི་དབང་
གིས་དེར་གྱུར་རམ། །བདག་ཉིད་ཆེ་བའི་དབང་གིས་དེ་ལྟར་གྱུར། །དེ་ནི་རྟག་ཏུ་
སེམས་ཅན་ཐམས་ཅད་ལ། །བྱམས་པའི་དབང་གིས་བུ་སྡུག་བཞིན་དུ་སེམས། །
འདོད་དང་གཏི་མུག་བརྐམ་པའི་ཆགས་པ་ཡིས། །གནོད་པར་སྤྱོད་པ་དེ་ལས་
ཡོངས་སུ་བཟློག། རྩྭ་དང་འབྲས་བུ་ལོ་མ་ལ་མོས་པས། །དཀའ་ཐུབ་ཅན་བཞིན་
དཀའ་ཐུབ་སྤྱོད་པར་ལྡན། །གངས་རིའི་དུམ་བུ་ལྟ་བུའི་ལུས་མཛེས་པ། །ཀུ་མུ་ད་
དང་ཟླ་འོད་སྤུངས་པ་བཞིན། །པདྨ་རྩ་བ་ལྟར་དཀར་འཇམ་སྡུག་པའི། །མཆེ་
བའི་འཕྲེང་བ་རྒྱུན་འཕྲེང་བཞིན་དུ་སྣང༌། ། སྡེར་མོར་ལྡན་པའི་ཡན་ལག་མ་སྨད་
པ། །བརྩེ་བས་པདྨ་བཞིན་དུ་འཇམ་ཞིང་མཛེས། །དེ་ལྟ་བུའི་བདག་ཉིད་ཆེན་པོ་
དེ་གང་ན་སྐྱེ་བོ་ཐམས་ཅད་ཀྱི་རྒྱུན་ལམ་མེད་པ། རྡོ་རྗེ་ལྟར་རབ་ཏུ་བརྟན་པའི་
བྲག་རི་ཨུཏྤལ་སྤུངས་པ་ལྟ་བུས་ཀུན་ཏུ་གང་བ། ཤིང་གི་རིགས་དུ་མས་ཡོངས་སུ་
གཏམས་ཤིང་ངམ་གྲོག་དང་གཡང་ས་ཆེན་པོས་ཕྱོགས་དུ་མ་ནས་ཀུན་ཏུ་བསྐོར་
བའི་གནས། འབབ་ཆུ་གཙང་མ་དང་འབྲས་བུའི་ཚོགས་བཟོར་རུང་བའི་ས་
ཕྱོགས་ཤིན་ཏུ་དབེན་པ་ཞིག་ཏུ་གནས་ཤིང་ཅི་ནུས་ཀྱིས་འགྲོ་བའི་དོན་སྤྱོད་པ་ལས།
དེ་དང་ཉེ་བ་ཞིག་ན་སྤྲེའུ་ཕོ་མོ་གཉིས་ཤིག་ཀྱང་གནས་སོ། །དེ་ནས་དུས་གཞན་
464



ཞིག་ན་སྤྲེའུ་ཕྲུ་གུ་གཉིས་བྱུང་བར་འགྱུར་ཏེ། དེ་དག་ཀྱང་རི་དྭགས་ཀྱི་རྒྱལ་པོ།
སེང་གེ་དེ་སྙིང་རྗེའི་བདག་ཉིད་དུ་གྱུར་པར་ཤེས་ནས། དེ་ལ་བག་ཚ་བ་མེད་པར།
གཉེན་གྱི་དམ་པ་ལྟར་རྗེས་སུ་སེམས་པའི་དབང་གིས་གནས་སྐབས་ཤིག་ཏུ་སྤྲེའུ་ཕྲུ་
གུ་དེ་གཉིས་རི་དྭགས་ཀྱི་རྒྱལ་པོ་ལ་བཅོལ་ཏེ་སྤྲེའུ་གཉིས་པོ་དེ་ནགས་གསེབ་ཏུ་དོང་
ངོ༌། །གང་ན་བྱམས་པའི་བདག་ཉིད་ཅན། ། ཕན་པར་བྱེད་པ་གང་ཡིན་པ། །དེ་
ལ་སྐྱེ་བོ་དགའ་བ་ཡིས། །ཀུན་ཏུ་བརྩེ་བར་སེམས་པ་ཡིན། ། དེ་ནས་བར་སྐབས་
དེར་བྱ་རྒོད་ཀྱི་རྒྱལ་པོ་སྤུ་གྲི་བ་ཞེས་བྱ་བ་སྟེང་གི་བར་སྣང་ལས་བབས་ཏེ་སྤྲེའུའི་ཕྲུ་
གུ་དེ་གཉིས་བླངས་ནས་སྟེང་གི་བར་སྣང་ལ་གནས་པར་གྱུར་པ་དང༌། རི་དྭགས་
ཀྱི་རྒྱལ་པོ་སེང་གེས་བྱ་རྒོད་ཀྱི་རྒྱལ་པོས་སྤྲེའུའི་ཕྲུ་གུ་གཉིས་ཁྱེར་བ་མཐོང་ནས།
ཨེ་མའོ་བདག་ནི་བག་མེད་པར་གྱུར་ཏེ་སྤྲེའུ་ཕྲུ་གུ་དེ་གཉིས་ཉོན་མོངས་པར་གྱུར།
གྱིས། ད་ནི་ངེས་པར་མྱུར་དུ་ཐར་བར་བྱ་བའི་དུས་ལ་བབ་བོ་སྙམ་སྟེ། གསལ་
ཞིང་དྲི་མ་མེད་པའི་ཚིག་གིས་བྱ་རྒོད་ལ་ཚིགས་སུ་བཅད་དེ་སྨྲས་པ། །བྱ་རྒོད་རྒྱལ་
པོ་ཁྱོད་ལ་བདག་གསོལ་བ། ། བདག་ གི་སྤྲེའུ་ཕྲུག་ དེ་གཉིས་ ཁྱོད་ཀྱིས་ཐོང་། །
བདག་ནི་དེ་དག་འཇིགས་མེད་བྱ་ཕྱིར་གནས། ། སྐྱོབས་སུ་དོང་བ་མ་བསད་བཏང་
བ ་གྱིས། །དེ་སྐད་དུ་གསོལ་ཅིང་སྙིང་རྗེའི་བདག་ཉིད་གསལ་བར་སྟོན་པ་བྱ་རྒོད་
ཀྱི་རྒྱལ་པོས་མཐོང་ནས། ? རི་དྭགས་ཀྱི་རྒྱལ་པོ་དེ་ལ་ཚིགས་སུ་བཅད་དེ་སྨྲས་པ།
རི་དྭགས་རྒྱལ་པོ་གལ་ཏེ་ཁྱོད་ནི་བདག་འདོར་ན། །དེ་ལྟ་ན་ནི་འདི་གཉིས་མི་
བསོད་བཏང་བར་བྱ། །ཁོ་བོས་འདི་གཉིས་ཟོས་ནས་ཁོ་བོ་མཁའ་ལ་གནས། །
ཁྱོད་ནི་ཁྲོས་པར་གྱུར་ཀྱང་བདག་ལ་ཅི་བྱར་ཡོང་། །དེ་སྐད་ཅེས་སྨྲས་པ་ཐོས་ནས།
རི་དྭགས་ཀྱི་རྒྱལ་པོ་གཞན་ལ་ཕན་པར་བྱེད་པའི་བརྩེ་བ་ཆེན་པོའི་ཤུགས་ཀྱིས་འདི་
སྙམ་དུ་སེམས་ ཏེ། བདག་ནི་ཤི་བར་གྱུར་ཀྱང་བླ་ཡིས། ཉམ་ ཉེས་པ་འདི། །
གཉིས་ཐར་བར་བྱའོ་སྙམ་ནས་ཡང་སྨྲས་པ། བདག་ནི་བཏང་གིས། ཡོངས་སུ་
བཟང་བར་གྱིས། །བདག་གི་སྤྲེའུ་ཕྲུག་གཉིས་ནི་བཏང་བར་གསོལ། །བྱང་ཆུབ་
ཞུགས་པ་དམ་བཅས་བསྲུང་བར་བྱེད། ། མཁས་པ་དག་ནི་རྫུན་དུ་ག་ལ་སྨྲ། །
465



བདག་རྫུན་གྱུར་དུ་འོང་ཞེས་མ་རྟོག་པར། ། ཀུན་ཏུ་ཁྱོད་ཀྱིས་ཡིད་ཆེས་མཛད་དུ་
གསོལ། ། དེ་སྨྲས་དྲང་སྲོང་ཆེན་པོའི་སྤྱོད་པ་བཞིན། །བདག་གི་ལུས་འདི་བག་
ཕབ་ལེགས་པར་ཉལ། །སེམས་ཅན་ཆེད་དུ་བདག་གི་ལུས་བཏང་ཞེས། ལྷག་པའི་
བསམ་པས་ཡོངས་སུ་དག་པར་གྱུར། །དེ་ནས་བྱ་རྒོད་ཀྱི་རྒྱལ་པོ་དེས་རྨད་དུ་བྱུང་
བའི་སྤྱོད་པ་དེ་མཐོང་ནས་ནམ་མཁའ་དེ་ཉིད་ནས་ཆེད་དུ་བརྗོད་པ། | ཨེ་མའོ་
རླབས་ཆེ་ཨེ་མའོ་ངོ་མཚར་ཆེ། །གང་དག་གཞན་ཕྱིར་རང་གི་ལུས་འདོར་བ། ། དེ་
དག་འཚོ་བ་འཇིག་རྟེན་བདེ་ཕྱིར་འཚོ། ། ཁོ་བོས་སྤྲེའུ་ཕྲུག་འདི་གཉིས་བཏང་བར་
བྱ། །ཁྱོད་ཀྱང་འཚོ་ཞིང་རིང་དུ་ཆོས་སྤྱོད་ཅིག ། རྨད་བྱུང་ཁྱོད་ལ་བདག་ནི་
ཡི་རང་རོ། །དེ་སྐད་བརྗོད་ནས་བྱ་རྒོད་དེས། ། སྤྲེའུ་ཡི་ཕྲུ་གུ་དལ་གྱིས་བཞག །
བདག་ཉིད་ཆེ་བའི་གཟི་བྱིན་གྱིས། ། ཀུན་ཀྱང་བདེ་བའི་གནས་གྱུར་ཏེ། ། ཉིན་
མོར་བྱེད་པའི་འོད་གསལ་བས། ། པདྨ་རྣམས་ནི་དགོད་པ་བཞིན། །ཉོན་མོངས་
མུན་པ་ཐམས་ཅད་ཀུན། ། བསལ་ནས་བདུད་ཀྱི་སྟོབས་འདུལ་པ། | ཟླ་བའི་་་
དཀྱིལ་འཁོར་ཞུམ་པ་བཞིན། ? རྨད་དུ་བྱུང་འདི་གསལ་བར་བསྟན། | དེ་ལྟར་
བདག་ཉིད་ཆེན་པོ་སེང་གེ་དེའི་སྙིང་རྗེ་དང་བདེན་པར་སྨྲ་བའི་སྟོབས་རྣམ་པར་
དག་པ་བསྟན་པས། | སྤྲེའུ་ཕྲུ་གུ་གཉིས་ཀྱང་གནས་སྐབས་ཀྱི་འཇིགས་པ་ལས་
ཐར་བར་བྱས་ཤིང༌། བྱ་རྒོད་ཀྱི་རྒྱལ་པོ་དེ་ཡང་མི་དགེ་བ་ལས་བཟློག་ནས་བྱུང་
ཆུབ་སེམས་དཔའི་ལྷག་པའི་བསམ་པས་ཡོངས་སུ་བསྐྱབས་པས་ཐམས་ཅད་ཀྱང་
འབྲས་བུ་མྱ་ངན་ལས་འདས་པའི་མཐར་གཏུགས་པར་གྱུར་ཏོ། ། དེ་ལྟ་བུའི་ཕྱིས་
བྱུང་བའང་བཅོམ་ལྡན་འདས་ཀྱི་བཀའ་སྩལ་པ།། བློ་གྲོས་རྒྱ་མཚོ།། དེའི་ཚེ་
དེའི་དུས་ན་རི་དྭགས་ཀྱི་རྒྱལ་པོ་སེང་གེར་གྱུར་པ་དེ་གཞན་ཞིག་ཡིན་པ་སྙམ་དུ་
སེམས་ན་དེ་ལྟར་མི་བལྟ་སྟེ། ང་ཉིད་དེའི་ཚེ་དེའི་དུས་ན་རི་དྭགས་ཀྱི་རྒྱལ་པོ་
སེང་གེ་དེར་གྱུར་ཏོ། །འོད་སྲུངས་ཆེན་པོ་དང་། །སེར་སྐྱ་བཟང་མོ་ནི་སྤྲེའུ་ཕོ་
མོར་གྱུར་ཏོ། ། སྒྲ་གཅན་འཛིན་དང་ཀུན་དགའ་བོ་ནི་སྤྲེའུ་ཕྲུ་གུ་གཉིས་སུ་གྱུར་
ཏོ། ། དགེ་སློང་ཕྲེང་བ་བཟང་པོ་ནི་བྱ་རྒོད་ཀྱི་རྒྱལ་པོ་སྤུ་གྲི་བ་ཞེས་བྱ་བར་གྱུར་
466



ཏོ། །དེ་ལྟ་བས་ན་བྱང་ཆུབ་སེམས་དཔའ་རྣམས་ཀྱིས་ལུས་ཡོངས་སུ་བཏང་བར་བྱ་
ཡིས། ། སྐྱབས་སུ་དོང་བ་དག་ནི་ཡོངས་སུ་བཏང་བར་མི་བྱ་སྟེ། ཇི་སྐད་སྨྲས་པ་
བཞིན་དུ་གཞན་གྱི་དོན་ཡོངས་སུ་བསྒྲུབ་པར་བྱའོ་ཞེས་གསུངས་སོ། །ཡན་ལག་མ་
སྨད་པའི་སྐྱེས་པའི་རབས་ཏེ་དྲུག་ཅུ་དགུ་བའོ། ། ། ། ། སྒྱུ་ལ།
།
དང་བ དུན་ཅུ་པ། བྲམ་ཟེའི་ཁྱེའུ་སྤྲིན་གྱི་སྐྱེས་པའི་རབས།
ཁོ ནི། ༈ སྐྱེས་བུ་དམ་པ་རྣམས་ནི་རྣམ་པར་མི་རྟོག་པའི་ཡེ་ཤེས་ཀྱི་མཐུ་ཐོབ་པ་ཤེས་
རབ་དང་ཐབས་མཁས་པའི་རང་བཞིན་ཅན་དུ་གྱུར་པས་ནི་དེ་བཞིན་གཤེགས་པ་
རྣམས་ཀྱིས་ལུང་སྟོན་པར་མཛད་དེ། སེམས་ཅན་དཔག་ཏུ་མེད་པའི་དོན་ཡང་
འགྲུབ་པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་བསྐལ་པ་གྲངས་
མེད་པ་འདས་པའི་སྔ་རོལ་ན། ༼བདག་ཅག་གི་སྟོན་པ་འདི་བྱང་ཆུབ་ཀྱི་སྤྱད་པ་
སྤྱོད་པ་ན་རེ་ཞིག་ཅིག་བྲམ་ཟེའི་ཁྱེའུ་སྤྲིན་ཞེས་བྱ་བར་གྱུར་ཏོ་ཞེས་གྲགས་སོ། །དེ་
ནི་བཙས་ནས་རང་བཞིན་གྱིས་རྣམ་པར་དག་པའི་ལུས་ཅན། །དྲི་མ་མེད་པའི་
བཻཌུརྱའི་རིགས་ཆེན་པོ་ལྟར་རང་བཞིན་གྱིས་དག་པ། གཞོན་ནུ་གཟུགས་བཟང་
ཞིང་མཛེས་པ་ལྟ་ན་སྡུག་པ། ཁ་དོག་བཟང་པོ་རྒྱས་པ་མཆོག་དང་ལྡན་པ་སྙན་
ངག་དང་། བསྟན་བཅོས་དང་ཆོག་ཤེས་པའི་ངང་ཚུལ་ཅན་དུ་གྱུར་ཏོ། ། དེའི་
སློབ་དཔོན་ཡང་མཁས་པའི་ངང་ཚུལ་ཅན་བྲམ་ཟེ་རིན་པོ་ཆེ་ཞེས་བྱ་བ་བྲམ་ཟེའི་
ཁྱེའུ་ལྔ་བརྒྱ་ཙམ་ལ་རྗེས་སུ་སྟོན་ཅིང༌། རིའི་རྒྱལ་པོ་གངས་རིའི་ཁྲོད་ན་ལེགས་
པར་གནས་སོ། །བྲམ་ཟེའི་རང་བཞིན་རྣམ་དག་དེ་རྣམས་ནི། །བསྟན་བཅོས་རིག་
བྱེད་གསང་སྔགས་ཕ་རོལ་ཕྱིན། ། མཁས་པའི་བདག་ཉིད་མཁས་པ་བཞིན་དུ་
སྤྱོད། །ལེགས་པའི་ལམ་དང་རྗེས་སུ་མཐུན་བཞིན་གནས།། །ཁྱད་པར་དུ་ཡང་བྲམ་
ཟེའི་ཁྱེའུ་སྤྲིན། །རང་གི་ལྷག་པའི་ཡོན་ཏན་གསལ་གྱུར་པའི། ། སྐར་མའི་ནང་ན་
ཟླ་འོད་འབར་བ་བཞིན། །ཡོན་ཏན་རྣམས་ཀྱིས་མཛེས་པའི་བདག་ཉིད་གྱུར། །དེ་
ནས་དུས་གཞན་ཞིག་གི་ཚེ་ཁྱེའུ་སྤྲིན་གྱིས་མཁན་པོའི་ཞབས་ལ་མགོ་བོས་ཕྱག་
467



འཚལ་ནས་འདི་སྐད་ཅེས་སྨྲས་སོ། །ཀྱེ་མཁན་པོ་བདག་གྲོང་དང་གྲོང་ཁྱེར་དང་
ལྗོངས་དང་ཡུལ་འཁོར་དང་རྒྱལ་པོའི་ཕོ་བྲང་འཁོར་རྣམས་སུ་མཆིའོ། ། མཁན་
པོས་སྨྲས་པ། ཀྱེ་བྲམ་ཟེའི་ཁྱེའུ། བདག་ཅག་བྲམ་ཟེ་རྣམས་ཀྱི་ཆོས་ཉིད་ནི་
འདི་ཡིན་ཏེ། གང་གིས་བསྟན་བཅོས་ལེགས་པར་ལོབས་ནས། མཁན་པོ་ལ་
ཟོང་བརྒྱ་དང་རས་ཟུང་གཅིག་དང་། མཁར་བ་དང་རིལ་བ་རྣམས་སྦྱིན་དགོས་
སོ། །བྲམ་ཟེའི་ཁྱེའུ་སྤྲིན་གྱིས་སྨྲས་པ། མཁན་པོ་བདག་ལ་པགས་པ་དང་མཁར་
བ་དང་རིལ་བ་མ་གཏོགས་པ་ཅིའང་མ་མཆིས་པས་གྲོང་ཁྱེར་དུ་མཆི་བར་གསོལ་
ཞེས་ལན་གསུམ་གྱི་བར་དུ་གསོལ་བ་བཏབ་ནས། མཁན་པོས་གནང་སྟེ། བྲམ་
ཟེའི་ཁྱེའུས་རིམ་གྱིས་རིའི་རྒྱལ་པོ་གངས་ལས་བབས་ནས། གྲོང་དང་གྲོང་ཁྱེར་
དང་ལྗོངས་རྣམས་སུ་རིམ་གྱིས་ཕྱིན་ནོ། ། དེའི་ཚེ་གྲོང་ཁྱེར་ཆེན་པོ་བདེ་བར་ཕ་
རོལ་ཏུ་འགྲོ་བ་ན། བྲམ་ཟེ་ས་ག་བཟང་པོ་ཞེས་བྱ་བ་ཞིག་གནས་ཏེ། དེ་ལ་བུ་
མོ་བཟང་ལེན་ལྡན་ཞེས་བྱ་བ། གཟུགས་བཟང་ཞིང་མཛེས་པ་ལྟ་ན་སྡུག་པ་ཁ་
དོག་བཟང་མོ་རྒྱས་པ་མཆོག་དང་ལྡན་པ་ཞིག་ཡོད་པ་དེ་བྲམ་ཟེའི་མཆོག་གང་ཡིན་
པ་དེ་ལ་སྦྱིན་ནོ་སྙམ་ནས། དེ་ཉི་མ་རེ་རེ་ཞིང་བྲམ་ཟེ་བཞི་ཁྲི་ཙམ་ལ་མཆོད་སྦྱིན་
བྱེད་དོ། །བྲམ་ཟེའི་ཁྱེའུ་སྤྲིན་ཀྱང་། ལྷའི་བུ་ཞིག་གིས་ལམ་བསྟན་པ་ལ་རྗེས་སུ་
ཞུགས་ཏེ། གྲོང་ཁྱེར་ཆེན་པོ་བདེ་བའི་ཕ་རོལ་འགྲོར་མཆོད་སྦྱིན་གྱི་གནས་ག་ལ་
བ་དེར་ཕྱིན་པར་གྱུར་ཏོ། །དེ་ནི་ཕྱིན་མ་ཐག་ཏུ་ཡང༌། །གཟུགས་དང་དཔལ་ཡོན་
གཟི་བརྗིད་ཀྱིས། །མངོན་པར་གསལ་ཞིང་མཛེས་པ་དེ། །མཐོང་བས་དགའ་བས་
རྒྱས་པར་གྱུར། །བུ་མོ་དེ་ཡིས་དེ་མཐོང་ནས། ། ལུས་སེམས་མངོན་པར་གཡོས་
གྱུར་ཏེ། ། བདག་ གི་ ཕོ་ལ་འདི་སྐད་སྨྲས། །ཡབ་ ཅིག་བདག་ཉིད་འབྱོར་པར་
བཅས། །བྲམ་ཟེའི་ཁྱེའུ་འདི་ལ་སྩོལ། །བདག་གི་བསམ་པ་དོན་ཡོད་འགྱུར། །དེ་
ནས་བྲམ་ཟེ་འདུས་པ་དེ་རྣམས་དང༌། ། ཁྱེའུ་སྤྲིན་ནི་ལྷན་ཅིག་སྨྲ་བྱེད་ཅིང་། །
སྔགས་དང་རིག་བྱེད་དོན་རྣམས་འདྲི་བྱེད་པས། །ཁྱེའུ་སྤྲིན་གྱི་ཁྱད་པར་གསལ་
བར་གྱུར། །ཡོན་ཏན་ཁྱད་པར་དེ་དང་དེ་དག་གིས། །གཞན་གྱི་ཡོན་ཏན་ཟིལ་
468



གྱིས་མནན་པ་བཞིན། །དེ་ནས་མཆོད་སྦྱིན་གྱི་གནས་དེ་ན་བྲམ་ཟེ་དུམ་བུ་སྦྱིན་
ཞེས་བྱ་བ་ཞིག་རྒན་གྲལ་དུ་འདུག་སྟེ་མཆོད་སྦྱིན་བྱེད་དོ། །དེ་ནས་ཁྱེའུ་སྤྲིན་གྱིས་
བྲམ་ཟེ་དུམ་བུ་སྦྱིན་གང་ན་བ་དེར་སོང་སྟེ་ཕྱིན་ནས་ཀྱང་། ལྷན་ཅིག་ཏུ་རིག་
བྱེད་དང་གསང་སྔགས་སྨྲ་བར་བྱེད་ཅིང་། དེ་ན་འདི་ལྟ་སྟེ། སྤྲིན་ཉིད་རིག་
བྱེད་དང་གསང་སྔགས་དང་བསྟན་བཅོས་དག་གིས་ཁྱད་པར་དུ་འཕགས་སོ། །དེ་
ནས་བྲམ་ཟེའི་ཁྱེའུ་སྤྲིན་གྱིས་བྲམ་ཟེ་དུམ་བུ་སྦྱིན་ལ་སྨྲས་པ། ? བདག་ཅག་གི་ཆོས་
ཉིད་ནི་གང་གིས་བསྟན་བཅོས་ཐམས་ཅད་རྟོགས་ཤིང་ཁོང་དུ་ཆུད་པ་དེ་སྟན་མགོ་
ལ་འདུག་པ་ཡིན་ནོ། །དེས་ན་ཁྱོད་ལོངས་ཤིག་ཁོ་བོ་འདུག་གོ ། བྲམ་ཟེ་དུམ་བུ་
སྦྱིན་གྱིས་སྨྲས་པ། ཁོ་བོ་སྟན་འདི་ལས་མ་བསླང་ཞིག་དང་། ཟོང་ལྔ་བརྒྱ་
འཐོབ་པ་ཁྱོད་ལ་སྦྱིན་ནོ། ། སྨྲས་པ། | ཁོ་བོ་ལ་མི་དགོས་སོ། །ལོངས་ཤིག་ཅེས་
བྲམ་ཟེ་དེ་བསླང་ནས་ཁྱེའུ་སྤྲིན་ཉིད་སེང་གེའི་ཁྲི་ལ་འདུག་གོ །དེ་ནས་བྲམ་ཟེ་ས་
ག་བཟང་པོས་བུ་མོ་བཟང་ལེན་ལྡན་ལག་པ་གཡས་པས་བཟུང་སྟེ། གསེར་གྱི་
མཁར་བ་དང༌། རིལ་བ་དང་། རས་ཟུང་གཅིག་དང༌། ཟོང་ལྔ་བརྒྱ་ཁྱེར་
ནས་བྲམ་ཟེའི་ཁྱེའུ་སྤྲིན་གང་ན་བ་དེར་ཕྱིན་ནས་འདི་སྐད་ཅེས་སྨྲས་སོ། །རིགས་
ཀྱི་བུ་འདི་དག་ལོང་ཞིག ། དེ་ནས་བྲམ་ཟེའི་ཁྱེའུ་སྤྲིན་གྱིས་ཟོང་དེ་དག་བླངས་
ནས་བུ་མོ་དེ་མ་བླངས་པར་འདི་སྐད་ཅེས་ཀྱང་སྨྲས་སོ། ། བུ་མོ་འདི་ཡིས་ཅི་ཞིག་
བྱ།། བུད་མེད་རྣམས་ནི་རྒོད་ཅིང་མི་བརྟན་པ། ། འཕྱར་ཞིང་དགེ་ལ་བར་དུ་
གཅོད་པར་བྱེད། །ཁོ་བོ་དགོན་པ་དབེན་པར་གནས་པ་ལ། ། སྦྱིན་པའི་ཚུལ་འདི་
རིགས་པ་མ་ཡིན་ནོ། །བྲམ་ཟེས་སྨྲས་པ། རིགས་ཀྱི་བུ་ཁྱོད་དབེན་པ་ལ་དགའ་
ཡང་། །འཇིག་རྟེན་འཇིག་རྟེན་འདས་པའི་དོན་གྱི་ཕྱིར། ། སྦྱིན་འདོད་ལྡན་ལ་
ལེན་པ་གྲོགས་སུ་འགྱུར། ། བཟང་མོ་སྐྱོན་མེད་ཡིད་ཀྱི་རྗེས་མཐུན་པ། ། ལོངས་
སྤྱོད་དང་བཅས་གུས་པས་ཁྱོད་ལ་འབུལ། ། བདག་ལ་སྙིང་བརྩེའི་ཕྱིར་ནི་འདི་
བཞེས་ཤིག། དེ་སྐད་ཅེས་གསོལ་བ་དང་། དེས་དེ་མ་བླངས་པར་མཆོད་སྦྱིན་
གྱི་གནས་དེ་ནས་ལངས་ཏེ་རིའི་རྒྱལ་པོ་གངས་ག་ལ་བ་དེར་འགྲོ་བར་ཆས་སོ། །དེ་
469



ནས་བྲམ་ཟེ་ས་ག་བཟང་པོས་བུ་མོ་བཟང་ལེན་ལྡན་ལ་སྨྲས་པ། བུ་མོ་ཁྱོད་ཁྱིམ་
ཐབ་ཀྱི་ཕྱི་བཞིན་དུ་ཅིའི་ཕྱིར་མི་འགྲོ། དེས་དེའི་ཚིག་མཉན་ཏེ་རིའི་རྒྱལ་པོ་
གངས་ག་ལ་བ་དེར་ལོགས་སུ་འཕགས་སོ། །དེའི་ཚེ་གནས་གཙང་མའི་ལྷའི་བུ་ཞིག་
གིས་རིའི་རྒྱལ་པོ་གངས་སུ་འགྲོ་བའི་ལམ་མི་སྣང་བར་བྱས་ཤིང་རྒྱལ་པོའི་ཕོ་བྲང་
པདྨ་ཅན་དུ་འགྲོ་བའི་ལམ་སྣང་བར་བྱས་ཏེ། ཁྱེའུ་སྤྲིན་ལམ་དེ་ལ་ཞུགས་སོ།།
གང་ན་ཁྱེའུ་སྤྲིན་ནི་དེར་སོང་བ། །དེ་ཡི་རྗེས་སུ་བཟང་ལེན་ལྡན་དེ་ཡང༌། །མཐུན་
པའི་སྤྱོད་པས་རྗེས་སུ་ཞུགས་ཞེས་གྲགས། - ཟླ་བའི་རྗེས་སུ་ཟླ་འོད་འབྲངས་པ་
བཞིན། །དེ་ལྟར་མཐར་གྱིས་སོང་བ་དང་རྒྱལ་པོའི་ཕོ་བྲང་པདྨ་ཅན་དར་གྱི་ལྡ་ལྡི་
བྲེས་པ། > མེ་ཏོག་བཀྲམ་པ། བདུག་སྤོས་འདུལ་བའི་སྣོད་དངར་བ་མཐོང་ནས་
དེས་དྲིས་པ། གྲོང་ཁྱེར་ཆེན་པོ་འདི་ ཅིའི་རྒྱུས་མངོན་པར་བརྒྱན་པར་གྱུར།
དེ་ནས་རྒྱལ་པོའི་ཕོ་བྲང་པདྨ་ཅན་གྱི་ཕོ་བྲང་འཁོར་གྱི་མི་རྣམས་ཀྱིས་བྲམ་ཟེའི་ཁྱེའུ་
ལ་འདི་སྐད་ཅེས་སྨྲས་སོ། །བྲམ་ཟེའི་ཁྱེའུ་ཁྱོད་ཀྱིས་མ་ཐོས་སམ། འདི་ལྟར་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་ སངས་རྒྱས་མར་མེ་
མཛད་ཅེས་བྱ་བ་འཇིག་རྟེན་དུ་བྱུང་སྟེ། དེ་རྒྱལ་པོ་མ་སྐྱེས་དགྲས་སྤྱན་དྲངས་
ནས།། དེ་འདིར་འབྱོན་པའི་ཕྱིར་གྲོང་ཁྱེར་ཆེན་པོ་མངོན་པར་བརྒྱན་ནོ། །དེ་
ནས་བྲམ་ཟེའི་ཁྱེའུ་སྤྲིན་འདི་སྙམ་དུ་སེམས་ཏེ། བདག་ཅག་བྲམ་ཟེ་རྣམས་ཀྱི་
ནང༌ ན་ བསྟན་ བཅོས་ ཐམས་ ཅད་ ལ་ སྤྱོད་ པ་ གསལ་ ཞིང་མཁས་པ་དཀོན་ན།
སེམས་ཅན་རིན་པོ་ཆེ་འདི་ལྟ་བུ་འཇིག་རྟེན་དུ་འབྱུང་བ་ལྟ་སྨོས་ཀྱང་ཅི་དགོས་ཀྱིས།
བདག་གིས་ཟོང་ལྔ་བརྒྱ་པོ་འདིས་མེ་ཏོག་ཉོས་ལ་དེ་བཞིན་གཤེགས་པ་ལ་མཆོད་
པར་བྱ་བ་གོར་མ་ཆག་གོ་སྙམ་ནས། དེ་ཕན་ཚུན་དུ་མེ་ཏོག་ཚོལ་བ་ལ་བརྩོན་
པར་གྱུར་ཏོ། ། དེས་གང་དུ་དྲིས་ཀྱང་འདི་སྐད་ཅེས་ཟེར་རོ། ། བྲམ་ཟེའི་ཁྱེའུ་ཁྱོད་
ཀྱིས་མ་ཐོས་སམ། ་རྒྱལ་པོ་མ་སྐྱེས་དགྲས་བཀའ་སྩལ་ཏེ། །མེ་ཏོག་ཐམས་ཅད་
ཀྱིས་དེ་བཞིན་གཤེགས་པ་ལ་མཆོད་པ་བྱ་དགོས་པས་སུའང་ཉོ་ཚོང་མི་གནང་ངོ་
ཞེས་བསྒྲགས་པ་ཡིན་ནོ། ། གང་ཞིག་ལྷག་པའི་བསམ་པ་ཡིས། །རྒྱལ་བ་མཆོད་
470



པར་བྱེད་དོན་དུ། ། རྩོམ་པ་གང་དེ་མ་འགྲུབ་ན། །དེ་ལས་ངལ་བ་ཅི་ཞིག་ཡོད། །
དེ་ནས་སྐབས་དེར་བུ་མོ་བཟང་ལེན་ལྡན་གྱིས། བྲམ་ཟེའི་ཁྱེའུ་སྤྲིན་མེ་ཏོག་ཚོལ་
བ་ལ་བརྩོན་པར་མཐོང་ནས་མེ་ ཏོག་ ཕྲེང་རྒྱུད་ མཁན་ཞིག་གི་དྲུང་དུ་སོང་ སྟེ།
ཨུཏྤལ་བདུན་བུམ་པར་བཅུག་སྟེ་གྲོང་ཁྱེར་དུ་སོང་ནས་བྲམ་ཟེའི་ཁྱེའུ་སྤྲིན་གྱི་དྲུང་
དུ་འདུག་སྟེ་འདི་སྐད་ཅེས་སྨྲས་སོ། །བྲམ་ཟེའི་ཁྱེའུ་ཅི་ཚོལ། སྨྲས་པ། མེ་ཏོག།
ཚོལ་ལོ། །དེ་ནས་རབ་ཏུ་དང་བ་ཡིས། །བཟང་ལེན་ལྡན་མ་བཟང་མོ་དེ། ། པདྨ་
ཨུཏྤལ་གཡོ་བའི་མིག ། ཆུ་སྐྱེས་ཐོགས་ཤིང་སྒོ་དྲུང་འདུག :། སྙན་པར་སྨྲ་བར་
བྱ་བའི་ཕྱིར། །ཀ་ལ་པིང་ཀ་རྨ་བྱའི་སྒྲ། ། ཡིད་འོང་ངང་མོའི་སྒྲ་ལྟ་བུས། ། བྲམ་
ཟེའི་ཁྱེའུ་ལ་སྨྲས་པ། །ཁྱེའུ་ཅི་ནགས་ཀྱི་ནང་ནས་ནི། །འདི་ལྟར་ཀུན་ཏུ་རྒྱུག་བྱེད།
པ། །རྒྱལ་བའི་དམག་གིས་མ་གཙེས་སམ། ། གཅན་གཟན་གདུག་པ་མེད་དམ་
ཅི། །རྩ་བ་འབྲས་བུ་མ་རྙེད་དམ། །རེ་ཞིག་བཞུགས་ལ་ཟན་ཟོ་ཞིག །བྲམ་ཟེའི་
ཁྱེའུས་སྨྲས་པ། བུ་མོ་ང་ལ་ཁྱིམ་མེད་ཅིང་། །ཡོངས་སུ་བཟུང་བའང་བདག་ལ།
མེད། །འདོད་པའི་ཡོན་ཏན་ང་མི་འདོད། །རྒྱལ་པོའི་དམག་གིས་མ་གཙེས་ཏེ། །
སེང་གེའི་ཕྲུ་གུས་གཙེས་པ་མིན། །ནགས་ན་འབྲས་བུ་རྩེ་བ་ཡོད། ། བཟང་མོ།
ཨུཏྤལ་དགོས་པའི་ཕྱིར། ། དེ་ཕྱིར་ང་འདིར་གྲོང་ཁྱེར་འོངས། ། བུ་མོ་བཟང་ལེན་
ལྡན་གྱིས་སྨྲས་པ། ཨུཏྤལ་འདི་དག་གིས་ཁྱེད་ལ་ཅི་ཞིག་བྱ། ཁྱེའུས་སྨྲས་པ།
བདག་གི་ཕྲེང་ཕྱིར་མི་འདོད་ལ། །ཨུཏྤལ་བསྣམས་ཕྱིར་འདོད་པ་མིན། ། བརྩེར་
ལྡན་མར་མེ་མཛད་ཀྱི་ཕྱིར། །བཟང་མོ་བདག་ནི་ཨུཏྤལ་སློང་། །བུ་མོ་བཟང་ལེན་
ལྡན་གྱིས་སྨྲས་པ། བདེ་བར་ཕ་རོལ་འགྲོ་བ་ན། །གལ་ཏེ་ཕ་ལས་ཟན་ཟོས་ཚེ། །
བསླང་བའི་ཚིག་སྨྲས་མི་དྲན་ནམ། །འཛེམ་མེད་མེ་ཏོག་ཅིས་མི་སློང་། །དུས་འདི་
ནས་ནི་སྐྱེ་བ་རྣམས། །ཀུན་ཏུ་བདག་གི་དོན་བྱེད་ན། ། ཨུཏྤལ་འདི་རྣམས་ཁྱེད་ལ་
འབུལ། ། དེ་ ཕྱིར་ འདི་ རྣམས་ གནང་ བར་ མཛོད། ། བྲམ་ཟེའི་ཁྱེའུས་ སྨྲས་པ།
བཟང་མོ་ཨུཏྤལ་རིན་དུ་རིན་ཆེན་དབྱིག ། ལྔ་བརྒྱ་འདི་སྦྱིན་དགེ་ལ་དགའ་མས་
བྱིན། ། བདག་ནི་སངས་རྒྱས་ཡོན་ཏན་ཚོལ་བྱེད་ཅིང་། །རྣམ་ཀུན་འདོད་ལས་
471



དཀྲིས་པ་མི་དགའ་ན། །བཟང་མོ་ཁྱོད་ཀྱིས་དགེ་བའི་གེགས་མ་བྱེད། ། དགེ་བའི་
བར་དུ་གཅོད་པར་འགྱུར་དོགས་སོ། ། བཟང་ལེན་ལྡན་གྱིས་སྨྲས་པ། བྲམ་ཟེའི་
ཁྱེའུ་གཞན་དུ་མ་དགོངས་ཤིག །བདག་ནི་ཁྱེད་ཀྱི་དགེ་ལ་གེགས་མི་བྱེད། །གལ་
ཏེ་སློང་ལ་བདག་ཉིད་བྱིན་ན་ཡང་། ། མི་དགའི་མེད་ཀྱིས་རེ་ཞིག་ཕྱི་འབྲང་་་་
གསོལ། །དེ་ནས་བྲམ་ཟེའི་ཁྱེའུས་བུ་མོ་བཟང་ལེན་ལྡན་ལ་སྨྲས་པ། བཟང་མོ་
ཁྱོད་དགེ་བའི་གེགས་སུ་འགྱུར་བར་མི་བྱེད་ན་ཁྱོད་ཀྱིས་ཅི་ལྟར་སྨོས་པ་བཞིན་དུ་
གྱུར་ཅིག ། ཅེས་སྨྲས་ནས་ཨུཏྤལ་བླངས་ཏེ། བཟང་ལེན་ལྡན་གྱིས་ཨུཏྤལ་ལྔ་
དང༌། བདག་ཉིད་ཀྱི་མིང་གིས་དེ་བཞིན་བཤེགས་པ་ལ་ཕུལ་ཅིག་ཅེས་ ཨུཏྤལ་
གཉིས་དང་བདུན་བསྐུར་བ་དེ་དག་ཁྱེར་ཏེ་གྲོང་ཁྱེར་གྱི་ཕྱི་རོལ་ཏུ་བྱུང་བ་དང༌།
དེ་ནས་པདྨ་ཅན་གྱི་གྲོང་ཁྱེར་ཁོར་ཡུག་ཏུ། །མེ་ཏོག་སིལ་མི་དག་གིས་ཡོངས་སུ་
བཀྲམ་བྱས་ཤིང༌། །གོས་བཟང་རིན་ཆེན་བརྒྱ་ཡིས་མངོན་པར་བརྒྱན་བྱས་ཏེ། །
སྐྱེ་བོ་རྣམས་ནི་མཆོད་པས་ཀུན་ཏུ་རྣམ་པར་གཡོ། །གང་ན་ཚངས་པ་དབང་པོར་
བཅས་པ་དང༌། ། ལྷ་ཀླུ་མི་དང་དྲི་ཟོ་ནམ་མཁའ་ལྡིང་། །འབྱུང་བོ་མཐུ་ཆེན་ཁྱད་
པར་ལྡན་པ་རྣམས། ། རྒྱལ་བ་མར་མེ་མཛད་ལ་མཆོད་ཕྱིར་ལྷགས། ། ཨ་ཀ་རུ་དང་
ཏུ་རུ་ཥ་ལ་སོགས། །བདུག་སྤོས་རྒྱན་ཕྲེང་མེ་ཏོག་རྒྱན་ཕྲེང་དང༌། །རིན་ཆེན་རྒྱན་
ཕྲེང་གོ་ས་མཆོག་རྒྱན་ཕྲེང་གིས། ། རྒྱལ་བ་མཆོག་ལ་མཆོད་ཅིང་མངོན་པར་
འཐོར། ། གཞན་དག་གུས་པའི་དབང་གིས་མཆི་མ་འཛག ། ཉེས་པས་དབང་པོ་
རྨུགས་པའང་དབང་པོ་ཐོབ། ། ལྷན་ཅིག་ཆོས་ཀྱི་དཔལ་ཡོན་བཟང་པོར་གྱུར། །དེ་
ལྟོར་རྨད་དུ་བྱུང་བའི་རང་བཞིན་གྱི་ཁྱད་པར་ལྡན་པ་དེར་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ཐུགས་ཞི་ཞིང་
དབང་པོ་དུལ་བ་ཞི་བ་དམ་པའི་ཕ་རོལ་ཏུ་ཕྱིན་པ་རྒྱ་མཚོ་ལྟར་དྭངས་ཤིང་རྙོག་པ་
མེད་པ། །གསེར་གྱི་མཆོད་སྡོང་དྲི་མ་མེད་པ་ལྟར་མངོན་པར་འཕགས་པའི་དཔལ།
གྱིས་བརྗོད་པ། སྐྱེ་དགུ་ཐམས་ཅད་ཀྱིས་མངོན་པར་མཆོད་ཅིང་དགྲ་བཅོམ་པ་
བདུན་སྟོང་གིས་ཡོངས་སུ་བསྐོར་ཞིང་བྱོན་པ་མཐོང་ནས་འདི་སྙམ་དུ་སེམས་པར་
472



གྱུར་ཏོ། ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ནི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ་ཡིན་པར་བདག་
གིས་ ཐོས་ ན། དེ་ བཞིན་ གཤེགས་ པ་ འདི་ ལ་ མཚན་ སུམ་ ཅུ་ ཞིག་ སྣང་ སྟེ།
མཚན་གཉིས་ནི་མི་སྣང་བས་སུམ་ཅུ་རྩ་གཉིས་དང་ལྡན་པ་མ་ཡིན་ནོ་སྙམ་མོ། །དེ་
ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་མར་མེ་མཛད་ཀྱིས་བྲམ་ཟེའི་ཁྱེའུ་སྤྲིན་གྱི་ཀུན་ཏུ་རྟོག་པ་ཐུགས་སུ་
ཆུད་ནས། རྫུ་འཕྲུལ་ཇི་ལྟ་བུ་མངོན་པར་འདུ་མཛད་པས།། ༧ སྐྱེས་བུ་ཆེན་པོའི་
མཚན་སུམ་ཅུ་རྩ་གཉིས་པོ་དེ་དག་སྣང་བར་གྱུར་ཏེ། # དེ་ལྟ་བུའི་རྫུ་འཕྲུལ་མངོན་
པར་འདུ་མཛད་པ་མངོན་པར་འདུ་མཛད་དོ། །བྲམ་ཟེའི་ཁྱེའུ་སྤྲིན་གྱིས་དེ་མཐོང་
ནས། ། དགའ་ཞིང་མགུ་ལ་ མཆོག་ ཏུ་ཡིད་དགའ་བ་སྐྱེས་ཏེ། པགས་པ་དེ་་
བཏིང་བ་དང་རྒྱལ་པོའི་ཕོ་བྲང་འཁོར་གྱི་མི་རྣམས་ཀྱིས་པགས་པ་དེ་བླངས་ནས་
ཕན་ཚུན་དུ་དོར་ཏེ། འདི་སྐད་ཅེས་བྲམ་ཟེའི་ཁྱེའུ་མ་ཕྱོས་སམ། གང་དུ་རྒྱལ་
པོའི་ན་བཟའ་བཏིང་བ་དེར། ཁྱོད་ཀྱི་པགས་པ་རྩོག་པོ་འདི་འདོངས་པར་བྱེད་
དམ། དེ་ནས་བྲམ་ཟེའི་ཁྱེའུ་སྤྲིན་གྱིས་པགས་པ་བླངས་ཏེ་ལམ་ནས་བཟུར་བས་
ལམ་གོལ་བར་ཕྱིན་ཏེ་བདེན་པའི་ཚིག་འདི་བྱས་སོ། །བདག་གི་ལྷག་པའི་བསམ་པ་
རྣམ་པར་དག་པའི་བདེན་པ་དང་བདེན་པ་གང་གིས་དེ་བཞིན་གཤེགས་པ་ཐམས་
ཅད་མཁྱེན་པ་ཐམས་ཅད་གཟིགས་པ། འཇིག་རྟེན་ཐམས་ཅད་ལ་ཐུགས་བརྩེ་བ་
ཡིན་ན། :: བཤུལ་ནས་བཟུར་ཏེ་བདག་གི་རལ་བ་ལ་ཞབས་འཇོག་པར་གྱུར་ཅིག
དེ་ཡི་ལྷག་བསམ་དག་པ་ཡིས། །བདེན་པའི་ཚིག་འདི་སྨྲས་མ་ཐག ། ཐམས་ཅད་
གཟིགས་པས་ དགོངས་མཛད་དེ། ། དགེ་སློང་རྣམས་ལ་བཀའ་སྩལ་བ། | དགེ་
སློང་དག་ངས་ཞབས་གར་བཞག་པ་དེར་ཁྱེད་རྣམས་ཀྱི་བཞག་པར་མི་བྱའོ། །དེ་
ཅིའི་ཕྱིར་ཞེ་ན། འདི་ནི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ལ་བསྙེན་
བཀུར་བྱས་པའི་རལ་བ་ཡིན་པའི་ཕྱིར་རོ། ། དེ་ནས ཡང་དག་པར་རྫོགས་པའི་
སངས་རྒྱས་ཀྱིས་བྲམ་ཟེའི་ཁྱེའུ་ག་ལ་བ་དེར་གཤེགས་ཏེ། ཞབས་གཉིས་རལ་
473



བའི་སྟེང་དུ་བཞག་གོ ། དེ་ནས་ཁྱེའུ་སྤྲིན་སའི་སྟེང་ནས་ལངས་ནས། ཡོང་
དག་པར་རྫོགས་པའི་སངས་རྒྱས་མར་མེ་མཛད་ལ་ཨུཏྤལ་དེ་དག་གཏོར་ཏོ། །
གཏོར་མ་ཐག་ཏུ། །དེ་བཞིན་གཤེགས་པའི་དབུའི་གཙུག་ཏོར་གྱི་སྟེང་གི་དྲང་
ཐད་དུ་ཨུཏྤལའི་ཁང་བ་བརྩེགས་པ། 《ཀ་བ་བཞི་ཟུག་པ། ་ཆ་མཉམ་ཞིང་ཤིན་
ཏུ་རྣམ་པར་དག་པ། ། ། ཡིད་དུ་འོང་བ་ཞིག་ཏུ་གནས་པར་གྱུར་ཏོ། །ཁང་བ་་་
བརྩེགས་པ་དེ་ནའང་དེ་བཞིན་གཤེགས་པའི་སྐུ་སྣང་ངོ༌། ། དེ་ལྟར་རྨད་བྱུང་ཆོ་
འཕྲུལ་དེ་མཐོང་ནས། ། བྲམ་ཟེའི་ཁྱེའུ་གཞན་མེད་དགའ་བས་བརྒྱན། ། དཔག་
མེད་ཡོངས་སུ་སྦྱངས་ཏེ་ཞིར་གྱུར་ལ། ། དེ་བཞིན་གཤེགས་པས་མངོན་སུམ་ལུང་
བསྟན་གྱུར། །དེ་ནས་བཅོམ་ལྡན་འདས་མར་མེ་མཛད་ཀྱིས་བྲམ་ཟེའི་ཁྱེའུ་སྤྲིན་ལ་
ཁྱེའུ་ཁྱོད་མ་འོངས་པའི་དུས་ན་བསྐལ་པ་གྲངས་མེད་པ་ནི། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ཞེས་བྱ་བ་རིག་
པ་དང་ ཞབས་ སུ་ ལྡན་པ། བདེ་བར་གཤེགས་པ། འཇིག་ རྟེན་ མཁྱེན་ པ།
སྐྱེས་བུ་འདུལ་བ། ཁ་ལོ་བསྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་
པར་འགྱུར་རོ། ། ཞེས་བྲམ་ཟེའི་ཁྱེའུས་ བདག་ ཉིད་ ལུང་ བསྟན་ པ་ ཐོས་ ནས།
དགའ་ཞིང་མགུ་ལ་ཡི་རང་པ་སྐྱེས་ཏེ་མི་སྐྱེ་བའི་ཆོས་ལ་བཟོད་པ་རབ་ཏུ་ཐོབ་བོ། །
དེ་བཟོད་པ་ཐོབ་ནས་སྟེང་གི་ནམ་མཁའ་ལ་ཏ་ལ་བདུན་སྲིད་དུ་འཕགས་ནས་ཏིང་
ངེ་འཛིན་དྲུག་སྟོང་མངོན་དུ་གྱུར་ཅིང༌ དེ་བཞིན་གཤེགས་པ་གང་གཱའི་བྱེ་མ་
སྙེད་ཀྱང་མཐོང་བར་གྱུར་ཏོ། །གང་ཚེ་རྒྱལ་བས་ལུང་བསྟན་ཐོབ་གྱུར་པ། ། དེ་ཚེ་
ཏ་ལ་བདུན་སྲིད་ཡོངས་སུ་འཕགས། ། དེ་བཞིན་གཤེགས་པ་གང་གཱའི་བྱེ་མ་
སྙེད། །མཐོང་ཞིང་ཏིང་འཛིན་དྲུག་སྟོང་མངོན་དུ་གྱུར། ། ལྷ་རྣམས་ཀུན་གྱིས་དྲང་
སྲོང་མཆོག་བཞིན་དུ། །བསྟོད་ཅིང་བསྐུལ་ལ་ཕྱག་ཀྱང་འཚལ་བར་གྱུར། །དེ་ནས་
བྲམ་ཟེའི་ཁྱེའུ་སྤྲིན་བར་སྣང་ལས་བབས་ཏེ། བཅོམ་ལྡན་འདས་ལ་ཕྱག་འཚལ་
ནས་རབ་ཏུ་བྱུང་བ་དང་དགེ་སློང་གི་དངོས་པོར་གསོལ་ཏེ། བྱང་ཆུབ་སེམས་
དཔའ་ཆེན་པོ་སེམས་ཅན་ཐམས་ཅད་ལ་ཕན་པར་བྱེད་པ་རྨད་དུ་བྱུང་བའི་སྤྱོད་པ་
474



ཅན་དུ་གྱུར་ཏོ། །གང་ན་རྒྱལ་བའི་སྲས་པོ་རྣམས། ། རྨད་དུ་བྱུང་བའི་སྤྱོད་པ་
ཡིས། །འགྲོ་བའི་བསམ་པ་རྫོགས་བྱེད་ཅིང་། །ཐུབ་རྣམས་དགྱེས་པའི་སྤྱོད་པར་
ལྡན། །འགྲོ་བའི་གཉེན་གཅིག་མཚུངས་པ་མེད། །ཡིན་ཕྱིར་རྣམ་ཀུན་ཕྱག་འཚལ་
ལོ། །དེ་ལྟ་བས་ན་བདག་ཉིད་ཆེན་པོ་རྣམས་ཀྱི་རྗེས་སུ་སློབ་པར་འདོད་པས་ལྷག་
པའི་བསམ་པ་རྣམ་པར་དག་པ་དང་སྤྱོད་པ་རྣམ་པར་དག་པར་བྱའོ་ཞེས་སྦྱར་བར་
བྱའོ། ། དེ་ལྟ་བུའི་ཕྱིས་བྱུང་བའང་བཅོམ་ལྡན་འདས་ཀྱིས་བཀའ་སྩལ་པ་ཀུན་
དགའ་བོ་དེའི་ཚེ་དེའི་དུས་ཀྱི་བྲམ་ཟེའི་ཁྱེའུ་སྤྲིན་དེ་ཉིད་ང་ཡིན་ནོ། ། བྲམ་ཟེའི་བུ་
མོ་བཟང་ལེན་ནི་ས་འཚོ་མོར་གྱུར་ཏེ་དེ་བས་ན་དགེ་བའི་རྩ་བ་ལ་ཆོག་ཤེས་མི་
བྱའོ། ། བྲམ་ཟེའི་ཁྱེའུ་སྤྲིན་ གྱི་ སྐྱེས་ པའི་ རབས་ ཏེ་བདུན་ ཅུ་ པའོ། ། སྡོམ་ ལ།།
སྙིང་རྗེ་ཅན་གཉིས་སྐར་མ་དང༌། ། བརྒྱ་བྱིན་བྲམ་ཟེ་གར་མཁན་མོ། །ང་ལས་ནུ་
དང་ཀླུ་ཡི་རྒྱལ། །སེང་གེ་ཁྱེའུ་སྤྲིན་དང་བཅུ། །
༡ དོན་གཅིག་པ། རྒྱལ་པོ་འོད་ལྡན་གྱི་སྐྱེས་པའི་རབས། ཁ་ཚོད།
3%༈ སྐྱེས་བུ་དམ་པ་རྣམས་ནི་སེམས་ཅན་རྣམས་ཉོན་མོངས་པའི་དབང་དུ་
གྱུར་པ་མཐོང་ནས་རྨད་དུ་བྱུང་བའི་སྨོན་ལམ་ཆེན་པོ་ཡོངས་སུ་རྫོགས་པར་འགྱུར་
ཏེ། བླ་ན་མེད་པའི་བྱང་ཆུབ་ཀྱི་མཐས་གཏུགས་པར་ཡང་འགྱུར་རོ། ། དེ་ཡང་
འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་རྒྱལ་པོ་འོད་ལྡན་ཞེས་བྱ་བ་
བྱུང་སྟེ། དེ་ནི་རང་བཞིན་ གྱིས་རྣམ་པར་དག་པའི་ཡོན་ཏན་གྱིས་ཀུན་ནས་
འཁྱུད་པ། * སྟོན་ཟླའི་དཀྱིལ་འཁོར་དྲི་མ་མེད་པ་ཡོངས་སུ་རྫོགས་པ་ལྟར་རྣམ་
པར་དག་པའི་རང་གི་ཡོན་ཏན་གྱི་འོད་ཟེར་གྱིས། ། སྐྱེ་བོ་རྣམས་ཀྱི་བློའི་ཀུ་མུ་དའི་
ཚལ་རབ་ཏུ་ཕྱེ་བས་སྤྱོད་ཚུལ་དག་པའི་གེ་སར་གསལ་བར་འབྱིན་པར་བྱེད་པ།
ས་ཆེན་པོ་རྒྱ་མཚོའི་མཐས་གཏུགས་པར་སྐྱེ་འགྲོའི་ཉེས་པའི་རབ་རིབ་དང་ཉོན་
མོངས་པའི་ཚ་གདུང༌ རབ་ ཏུ་ཞི་བར་བྱེད་པར་གྱུར་ཏོ། ། ཞེས་ གྲགས་སོ། ། ས་
བདག་དཔལ་ལྡན་ལུས་ཀྱི་དཔལ་རྒྱས་ཤིང༌། ། བསོད་ནམས་དཔལ་གྱིས་སྐྱེ་བོའི་
475



དཔལ་མགོན་གྱུར། །དེ་ནི་ངང་གིས་ཆོས་ཀྱི་དོན་མཐུན་པས། །མཐུན་པ་མ་ཡིན་
ཆོས་ལ་འཇིག་རྟེན་བཟློག ། ལེགས་པའི་ལམ་སྟོན་ལྷ་ཡི་དབང་པོ་བཞིན། །རིག་
པའི་གནས་ལུགས་རྟོགས་ཤིང་མཐུ་ཆེ་ལ། །ཚར་གཅོད་ཕན་འདོགས་བྱ་བའི་ལས་
ལ་མཁས། ། ཁྱུ་མཆོག་བཞིན་དུ་དེ་ནི་འབངས་རྣམས་སྐྱོང་། ། སྙིང་རྗེའི་བདག་
ཉིད་དྲག་ཤུལ་སྤྱོད་པ་སྤངས། ། ས་བདག་ས་འདིར་སྐྱོང་བ་དཔལ་དང་ལྡན། །དེ་
ལྟ་བུའི་རྒྱལ་པོ་ཆེན་པོ་དེ་རང་གི་བསོད་ནམས་ཀྱི་མཐུའི་ཁྱད་པར་གྱིས་རྟ་དང་གླང་
པོ་ནོར་བུའི་མཆོག་རྣམས་དང་ལྡན་པར་གྱུར་ཏོ། །དེ་ནས་དུས་གཞན་ཞིག་གི་ཚེ་
རྒྱལ་པོ་དེའི་ཡུལ་དུ་གླང་པོ་རིན་པོ་ཆེ་མེ་ཏོག་ཀུ་མུ་དའི་མདོག་ལྟར་དཀར་བ་ཡན་
ལག་བདུན་ཤིན་ཏུ་གནས་པ། གཟུགས་བཟང་བོ་མཛེས་པ། ལྟ་ན་ སྡུག་པ་
ཞིག་བྱུང་ངོ༌། ། དེ་ནས་རྒྱལ་པོ་འོད་ལྡན་གྱིས་གླང་པོ་འདུལ་མཁན་མཁས་པ་ཕོ་
ཉས་བཀུག་ནས་འདི་སྐད་ཅེས་སྨྲས་སོ། ། མཁས་པ་དེས་པ་ཁྱོད་ཀྱིས་གླང་པོ་ཆེ་
དམ་པ་འདི་མྱུར་དུ་ལེགས་པར་དུལ་བར་བྱོས་ལ་ཕུལ་ཅིག ལྷ་བཀའ་བཞིན་དུ་
འཚལ་ཞེས་ གླང་པོ་འདུལ་མཁན་མཁས་པས་རྒྱལ་པོ་འོད་ལྡན་ལས་མཉན་པས་
གླང་པོ་ཆེ་དམ་པ་དེ་འདུལ་བར་བྱེད་དེ། དེ་དུལ་བར་རིག་ནས་རྒྱལ་པོ་འོད་ལྡན་
ལ་ཕུལ་ཏེ། ལྷ་གླང་པོ་ཆེ་དམ་པ་ནི་དུལ་ལེགས་པས། ། ལྷ་དེའི་དུས་ལ་བབ་པར་
མཁྱེན་པར་མཛད་དུ་གསོལ། 2 དེ་ནས་རྒྱལ་པོ་འོད་ལྡན་གླང་པོ་ཆེ་དམ་པ་དེ་ལ་
ཞོན་ཏེ།། གླང་པོ་ཆེ་འདུལ་མཁན་ཡང་གོང་དུ་བསྐྱོན་ནས་རི་དྭགས་གཤོར་དུ་
སོང་ངོ༌། ། དེའི་ཚེ་གླང་པོ་དེས་ནགས་ཀྱི་ལམ་དུ་གླང་མོའི་དྲི་ཚོར་ནས་དེས་དྲི་དེའི་
རྗེས་བཞིན་དུ་བརྒྱུགས་སོ། །དེ་ནས་རྒྱལ་པོ་གླང་པོ་ཆེ་རླུང་ལྟར་མགྱོགས་པས་ཁྱེར་
བ་དང་གླང་པོ་འདུལ་མཁན་ལ་སྨྲས་པ། ཀྱེ་གླང་པོ་འདུལ་མཁན། ནམ་་་
མཁའ་འགུལ་བ་འདྲ་ཞིང་ཕྱོགས་ཀུན་རྒྱུར་དུ་འདུ་བར་འགྲོ་བ་འདྲ། །ས་ནི་
མཐའ་དག་འཁོར་ལོ་བཞིན་དུ་འཁོར་ཞིང་མཁའ་ལ་འགྲོ་བ་འདྲ། གླང་པོའི་
དབང་པོ་གངས་རི་འགྲོ་བ་ལྟ་བུ་འདི་རྒྱུག་མཐོང་ནས་འདི། རི་བོ་འདིར་་་
བརྒྱུགས་སྙམ་ནས་རི་རྣམས་གྱི་ཚོམ་མྱུར་དུ་རྒྱུག་པ་འདྲ། | ཀྱེ་གླང་པོ་འདུལ་
476



མཁན་གླང་པོ་ཆེའི་དབང་པོ་ཐུལ་ཅིག་ཐུལ་ཅིག ། གླང་ཆེན་དབང་པོ་ཚར་བཅད་
པར། །བཟང་པོ་རབ་ཏུ་འབད་པར་གྱིས། ། གླང་ཆེན་གཉའ་རེངས་ཁྱེར་བ་་་
ཡིས། ། ཁོ་བོ་ཅི་འགྱུར་གཏོལ་མེད་ཁྱེར། ། གླང་པོ་ཆེ་འདུལ་བས་སྨྲས་པ། ལྷ་
དྲང་སྲོང་དམ་པས་སྨྲས་པའི་གསང་སྔགས་བཟླ་བགྱི་ཞིང༌། །འདི་ལ་ལྕགས་ཀྱུས་
ཚར་གཅོད་འབད་པ་ཡང་བགྱི་ན། །འཆི་བར་ངེས་པ་རྣམས་ཀྱི་ཚེ་ཡི་སྨན་བཞིན་
དུ། ། གླང་པོ་འདིས་ནི་བདག་སྟོབས་ཟིལ་གྱིས་མནན་ནས་མཆི། །མི་ཡི་དབང་པོ།
ལྕགས་ཀྱུའམ། ། ཞགས་པའམ་ཡང་ན་ལྕག་གིས་ཀྱང་། ། འདོད་ཆགས་གཉའ་
རེངས་ཁྱེར་བའི་སེམས། །ཚར་བཅད་ནུས་པ་མ་ཡིན་ནོ། །འདོད་ཆགས་སེམས་ཀྱི་
ཟུག་རྡུ་ནི། །ཇི་ཞིག་ལྟར་ན་སྐྱེ་འགྱུར་ཏེ། །ཚུལ་འགའ་ཞིག་གིས་རྒྱས་འགྱུར་ལ། །
འགའ་ཞིག་གིས་ཀྱང་ཞི་བར་འགྱུར། །གང་གི་ཚེ་གླང་པོ་ཆེ་འདུལ་མཁན་དེས་གླང་
པོ་ཆེ་དམ་པ་དེ་གནས་ཐམས་ཅད་དུ་བཟློག་པར་མ་ནུས་པ་དེའི་ཚེ་རྒྱལ་པོ་ལ་སྨྲས་
པ། ལྷ་གླང་པོ་ཆེ་འདི་ནི་འཁྲུལ་གྱིས་ཤིང་གི་ཡལ་ག་ལ་འཇུས་ཤིག་དེ་ནས་
རྒྱལ་པོ་དང་འདུལ་མཁན་ཤིང་གི་ཡལ་ག་ལ་འཇུས་ཏེ་འདུག་གོ །དེ་ནས་དེའུ་ཤི་
བ་ལས་ཐར་ཏེ་བདེ་བར་གྱུར་ནས། །རྒྱལ་པོས་འདུལ་མཁན་ལ་སྨྲས་པ། ཁྱོད་
ཀྱིས་གླང་པོ་ཆེ་དམ་པ་མ་ཐུལ་བར་ང་ལ་ཕུལ་ལོ། །དེས་སྨྲས་པ། ལྷ་འདི་བདག་
གིས་ཤིན་ཏུའང་དུལ་བར་བགྱིས་ཏེ། །འོན་ཀྱང་ནགས་ཀྱི་བ་ལང་མོའི་དྲི་ཚོར་
ནས་ཉན་དུ་མ་བཏུབ་ལགས་སོ། །ལྷ་དེ་ལྟ་ལགས་མོད་ཀྱི་དཔྱད་དྲན་ནས་རིང་པོ་
མི་ཐོགས་པར་མཆི་བར་འགྱུར་རོ། །དེ་ནས་གླང་པོ་ཆེ་དེ་མྱོས་པ་དང་བྲལ་བར་
གྱུར་ནས་ཞག་བདུན་པ་ལོན་པ་དང་དཔྱད་རྗེས་སུ་དྲན་ནས་རང་ཉིད་གནས་སུ་
འོངས་ཏེ་འདུག་གོ ། དེ་ནས་གླང་པོ་ཆེ་འདུལ་མཁན་གྱིས་རིངས་པ་རིངས་པར་
རྒྱལ་ པོ་ ལ་ སྨྲས་ པ། ལྷ་ གླང་ པོ་ དེ་ ནི་ མཆིས་ ལགས་སོ། ། རྒྱལ་ པོས་ སྨྲས་ པ།
ཁྱོད་ཀྱིས་འདི་མ་ཐུལ་ཏོ། །ལྷ་ཐུལ་ལགས་སོ། ། ཅིས་མངོན།། ལྷའི་སྤྱན་ལ་བབ་
པར་བགྱིའོ་ཞེས་དེས་ལྕགས་ཀྱི་ཐུ་ལུམ་མེ་མ་མུར་དུ་ཚོས་པར་བསྲེགས་པ་ཞིག་
དཔྱད་ཀྱི་སོར་ཁྱེར་ཏེ་ལེན་དུ་གཞུག་པར་བརྩམས་སོ། ། དེ་ནས་དེས་བག་ཚ་བ་
477



མེད་པར་བླང་བར་བརྩམས་པ་དང༌། གླང་པོ་འདུལ་མཁན་གྱིས་སྨྲས་པ། ལྷ་
ལེན་དུ་ནི་བཏུབ་ན། འོན་ཀྱང་འགུམ་པར་འགྱུར་རོ། ། རྒྱལ་པོས་སྨྲས་པ། ཀྱེ་
མཁན་པོ་དེ་ལྟར་ཤིན་ཏུ་དུལ་བ་འདིས་བདག་ཅག་གཡེངས་པ་འདི་ལ་རྒྱུ་ཅི་ཞིག་
ཡོད། » ལྷ་བདག་གིས་སྔར་ལུས་དུལ་གྱི་སེམས་ནི་མ་ལགས་སོ་ཞེས་མ་གསོལ་ཏམ།
བདག་གིས་ལུས་དུལ་བ་ལགས་ཀྱི་སེམས་དུལ་བ་ནི་མ་ལགས་སོ། ། རྒྱལ་པོས་སྨྲས་
པ། སེམས་དུལ་བ་འགའ་ཁྱོད་ཀྱིས་ཡོད་པར་མཐོང་ངམ་ཐོས་སམ། དེ་ལྷས་
བསྐུལ་ནས་སྨྲས་པ། ལྷ་ལུས་དང་སེམས་ཐམས་ཅད་འདུལ་བ་སངས་རྒྱས་བཅོམ་
ལྡན་འདས་རྣམས་མཆིས་སོ། ། འདོད་པའི་རྒྱུས་བྱུང་ཉེས་གཞོལ་ཕྱིར། ། མང་པོ་
བརྩོན་པར་བྱེད་མོད་ཀྱི། །མི་ནུས་པར་ནི་ཤེས་ནས་ཀྱང༌། །བརྩོན་འགྲུས་ཉམས་
ནས་ ལྡོག་པར་བྱེད། ། དེ་དང་དེ་ནི་དེ་ལྟ་བུའི། ། འབད་པ་རྣམ་པ་མང་བྱས་་་
ཀྱང༌། །འདོད་པའི་འདོད་ཆགས་ནགས་ཚལ་ནི། ། རྩེད་ནས་ཕྱིན་པར་མི་འགྱུར་
རོ། །འདོད་པ་གཞོམ་པར་འདོད་པ་ནི། །ཁ་ཅིག་ཡུལ་རྣམས་སྤོང་བར་བྱེད། །དེ་
གཞོམ་འདོད་པ་གཞན་དག་ནི། ། དགའ་ཞིང་དབང་པོ་ཚིམ་པར་བྱེད། ། ལྷ་དང༌
ལྷ་མིན་མི་དང་སེང་གེ་སྟག་དང་སྦྲུལ་དག་དང་། ། སྲིན་བུ་ཕྱེ་མ་ལེབ་དང་འཇིག་
རྟེན་འདི་དག་ཀུན། །འདོད་པའི་ཞགས་པ་ཤིན་ཏུ་ཕྲ་མོ་རྣམས་ཀྱིས་ཡིད་བཅིངས་
ནས། ། སྲིད་འགྲོའི་ཐིབས་པོ་འདི་ནི་འཁོར་ལོ་བཞིན་དུ་ཤིན་ཏུ་འཁོར། ། བདག་
ནི་སྣ་ཚོགས་ཐབས་ཀྱིས་འདི་ལྟ་བུར། །གཟུགས་བཟང་ཕུན་སུམ་ཚོགས་པའི་གླང་
པོ་འདུལ། ། རྒྱལ་པོ་གཟུགས་ཅན་མ་ལགས་ཕྲ་སེམས་ནི། ། དྲང་སྲོང་ཆལ་རླུང་
འཚལ་བས་མ་ཐུལ་ལོ། ། གང་ཞིག་འདོད་པ་དུ་མས་དཀྲིས་གྱུར་པའི། ། སེམས་
གནས་དག་པ་ཉིད་དུ་འདུལ་མཁས་པ། །རྒྱལ་པོ་ཆེན་པོ་སངས་རྒྱས་མཐུ་བོ་ཆེ། །
ཉོན་མོངས་སྤངས་པ་དཔའ་བོ་སྟོབས་ལྡན་པ། ། དེ་དང་གང་དག་དེ་འདྲའི་རྗེས་
འབྲངས་པ། །དེ་རྣམས་མ་ལགས་འཇིག་རྟེན་གསུམ་ན་མེད། ། དེ་སྐད་ཅེས་སྨྲས་
པ་རྒྱལ་པོ་འོད་ལྡན་གྱིས་ཐོས་ནས། འདི་སྐད་ཅེས་སྨྲས་སོ། །ཨེ་མའོ་ཁྱོད་ཀྱིས་
ལེགས་པར་སྨྲས་པ་ལེགས་སོ། ། སངས་རྒྱས་བཅོམ་ལྡན་འདས་ནི་བརྩོན་འགྲུས་
478



དང༌། 《མཐུ་སྟོབས་དམ་པའི་མཆོག་ཐོབ་པ། འཁོར་བའི་ཕ་རོལ་ཏུ་ཡང་དག་
པོར་སོན་པ། སེམས་ཅན་ཐམས་ཅད་ལ་མཉམ་པར་གཟིགས་པ་ཅན། །ཉོན་
མོངས་པའི་ཚོགས་ཐམས་ཅད་འདུལ་བར་མཛད་པ་ནི་ངོ་མཚར་ཆེའོ། །བདག་
གིས་ཀྱང་དེ་ལྟ་བུའི་བླ་ན་མེད་པའི་ སངས་ རྒྱས་ ཐོབ་ པར་བྱའོ། ། ཞེས་སྨྲས་ཏེ།
དེ་ནས་དེ་ནི་བསམ་པ་དག་པ་ཡིས། ། གཞན་ལ་ཕན་བྱེད་བྱང་ཆུབ་མཆོག་ཏུ་་
བསམས། །རང་གི་སྲིད་དང་ལོངས་སྤྱོད་དབང་བྱེད་པ། །གཞན་ལ་ཕན་ཕྱིར་དམ་
པའི་ སྤྱོད་ ལ་ ཞུགས། ། དེ་ནས་ རྒྱལ་ པོ་ ཆེན་ པོ་ དེས་ བློན་ པོ་ རྣམས་ ལ་སྨྲས་པ།
ཤེས་ལྡན་དག་དེང་ལ། གང་ན་སྐྱེ་བོའི་ཚོགས་ཐམས་ཅད་ཀྱིས་འདུ་བར་རུང་
བའི་གནས་རྣམས་སུ་ཕོངས་པ་རྣམས་ལ་ཅི་འདོད་པ་དག་བྱིན་ཅིག བློན་པོ་
རྣམས་ཀྱིས་ལྷ་བཀའ་བཞིན་དུ་འཚལ་ལོ་ཞེས་བསྒོ་བ་མཉན་ཏེ། ཕྱོགས་ཐམས་
ཅད་དུ་སྦྱིན་གཏོང་གི་ཁང་པ་སྐྱེ་བོ་ཕོངས་པ་རྣམས་ཀྱི་རྫིང་བུ་དང་འདྲ་བར་
བཤམས་ཏེ། འདི་སྐད་ཅེས་ཀྱང་བསྒྲགས་པར་ངེས་སོ། །གང་ན་སྐྱེ་བོ་ཕོངས་པ་
རྣམས། ། བཟའ་བཏུང་ལོངས་སྤྱོད་ཅི་འདོད་པ། ། ཐམས་ཅད་ཡིད་བཞིན་བླང་
བར་གྱིས། །བླང་བྱས་ནས་ནི་ཚུལ་བཞིན་སྤྱོད། ། སྡིག་པའི་ལས་རྣམས་སྤང་བར་
གྱིས། ། ཆོས་ལ་གཅིག་ཏུ་བག་ཡོད་བྱོས། །ཞེས་བྱ་བ་ལ་སོགས་པ་བསྒྲགས་ནས་སྐྱེ་
བོ་ཐམས་ཅད་ཡོངས་སུ་ཚིམ་པར་བྱས་སོ། །དེ་ནས་འཇིག་རྟེན་དགའ་བས་བརྒྱན་
གྱུར་ཏེ། །ས་བདག་ལས་ནི་མཐུན་པར་དཔལ་ཐོབ་ནས། །རྒྱལ་ པོའི་ གྲགས་པ་
ཕྱོགས་སུ་རྒྱས་གྱུར་ཅིང་། །ཀུན་ཀྱང་ཆོས་ཀྱི་ལམ་ལ་གནས་པར་གྱུར། །རྒྱལ་པོ་དེ་
ནི་གཞན་གྱི་དོན་བྱེད་པས། །བྱང་ཆུབ་ཏུ་ནི་སྨོན་ལམ་འདེབས་པར་རྩོམ། ། སྦྱིན་
པོ་རྒྱ་ཆེན་གྱུར་པ་འདི་ཡིས་ནི། །འགྲོ་བ་རང་བྱུང་སངས་རྒྱས་གྱུར་ནས་ནི། ། སྔོན་
གྱི་རྒྱལ་བ་རྣམས་ཀྱིས་མ་བསྒྲལ་བ། ། སྐྱེ་བོའི་ཚོགས་དག་བདག་གིས་བསྒྲལ་བར་
བྱ། །བདག་གིས་སྐྱེ་དགུ་བསྐྱངས་ལས་བྱུང་བའམ། །བཏང་བ་ལས་བྱུང་བསོད་
ནམས་གང་ཡིན་པ། །དེ་ནི་སངས་རྒྱས་ཉིད་ཐོབ་འཇིག་རྟེན་དག ། འདོད་པའི་
རིམས་ནད་ལས་རབ་ཐར་བར་བྱ། །རྒྱལ་པོ་དེས་བླ་ན་མེད་པའི་བྱང་ཆུབ་དང་
479



རྗེས་སུ་མཐུན་པའི་སེམས་བསྐྱེད་ཅིང༌། སྨོན་ལམ་ཇི་ལྟར་ཡོངས་སུ་བཏབ་པ་དེ་
ཉིད་ཀྱིས་རྨད་དུ་བྱུང་བའི་སངས་རྒྱས་ཀྱི་གོ་འཕང་བརྙེས་པ་ཡིན་ནོ་ཞེས་གྲགས་
སོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་སློབ་པར་འདོད་པས་འདི་ལྟ་
བུའི་སྨོན་ལམ་ཡོངས་སུ་རྫོགས་པར་བྱ་ཞིང་རྗེས་སུ་བསླབ་པར་བྱའོ། །གཞན་ཡང་
བདག་ཅག་གི་སྟོན་པ་འདི་སེམས་ཅན་ཐམས་ཅད་ལ་ཐུགས་བརྩེ་བ་དང་ལྡན་པ་
ཡིན་ནོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ། རྒྱལ་པོ་
འོད་ལྡན་གྱི་སྐྱེས་པའི་རབས་ཏེ་བདུན་ཅུ་གཅིག་པའོ། ། ། ། ། ། |:༧
THE ACƯ
ཚོག སྐབས་ དང
755 56 57 58
་ གྲག་པའི་སྐྱེས་པའི་རབས།
59 Tin HPC
དཔེ་ཁn
ད་ གྲག་པའི་སྐྱེས་པའི་རབས། ༡ ་ང་ 1:ཀའི
བ། ༈ སྐྱེས་བུ་དམ་པ་རྣམས་ནི་དགེ་བའི་རྩ་བ་དཔག་ཏུ་མེད་པ་མངོན་པར་འདུ་
བྱེད་ལ། དེ་བཞིན་གཤེགས་པ་རྣམས་ཀྱི་ཡོན་ཏན་གྱིས་བསྔགས་སྒྲོགས་པར་བྱེད་
ཅིང་བདག་ཉིད་ཀྱང་སྨོན་ལམ་ཡོངས་སུ་རྫོགས་པར་བྱེད་དོ། །དེ་ཡང་སྔོན་བྱུང་བ་
འདས་པའི་དུས་ན་བདག་ཅག་གི་སྟོན་པ་བཅོམ་ལྡན་འདས་འདི་བྱང་ཆུབ་ཀྱི་སྤྱད་
པ་སྤྱོད་པའི་ཚེ། བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུ། རིགས་ཐམས་ཅད་
ཀྱི་མཆོག་ཏུ་ཕ་རོལ་ཏུ་ཕྱིན་པ། སྐྱེ་བོ་རྒྱུ་ཆེན་པོས་བཀུར་བ། ཤེས་རབ་ཀྱི་
མཐུས་རིག་བྱེད་དང་བརྟག་པའི་དེ་ཁོ་ན་ཉིད་ལེགས་པར་ཤེས་པ། སྦྱིན་པ་དང་
སྙན་པར་སྨྲ་བ་དང་ཆོས་ཀྱི་བདག་ཉིད་ཀྱིས་སེམས་ཅན་རྣམས་ཡོངས་སུ་སྡུད་ཅིང་
ཕན་འདོགས་པར་བྱེད་པ། » མ་སྨད་པའི་ཡོན་ཏན་དང་ལྡན་པའི་བྲམ་ཟེ་སྒྲ་རྣམ་
པར་གྲག་པ་ཞེས་བྱ་བ་ཞིག་ཏུ་གྱུར་ཏོ་ཞེས་གྲགས་སོ། ། དེ་ནི་རང་བཞིན་ཆེ་བའི་
བདག་ཉིད་ཅན། །ལྷ་དབང་བཞིན་དུ་འགྲོ་བ་རྣམས་ཀྱིས་བཀུར། །རིག་བྱེད་དོན་
གྲུབ་དེ་ནི་ཚངས་པ་བཞིན། ། ཤེས་བྱ་རྣམས་ལ་དེ་ནི་ཉི་མ་བཞིན། ། དག་ ཅིང་
གསལ་བས་སྣང་བ་སྐྱེད་པར་བྱེད། ། ཡོན་ཏན་ཚོགས་ཀྱིས་ཆེ་བའི་བདག་ ཉིད་
གྱུར། ། དེ་ལྟར་བྲམ་ཟེ་ཆེན་པོ་དེ་རང་གི་ཡོན་ཏན་གྱི་གནས་ཚོལ་བ་ལ་ཤིན་ཏུ་
480



བརྩོན་པར་གྱུར་ཏོ། །དེའི་ཚེ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་སྒྲིབ་མེད་ལུང་བསྟན་ཞེས་བྱ་བ་འཇིག་
རྟེན་དུ་བྱུང་སྟེ། དེ་བཞིན་གཤེགས་པ་དེའི་སྐུ་ཚེའི་ཚད་དཔག་ཏུ་མེད་པར་གྱུར་
ཏོ། ། དེའི་ཉན་ཐོས་ཀྱི་དགེ་འདུན་དང་བྱང་ཆུབ་སེམས་དཔའི་དགེ་འདུན་ཀྱང་
དཔག་ཏུ་མེད་པ་བྱུང་ངོ༌། །དེ་ལྟ་བུའི་དེ་བཞིན་གཤེགས་པ་དེ་བྱུང་བ་བྲམ་ཟེ་སྒྲ་
རྣམ་པར་གྲག་པས་ཐོས་ནས་བྲམ་ཟེ་བྱེ་བ་ཕྲག་དགུ་བཅུ་རྩ་བརྒྱད་དང་ལྷན་ཅིག་ཏུ་
དེ་བཞིན་གཤེགས་པ་ག་ལ་བ་དེར་སོང་སྟེ་ཕྱིན་ནས་ཕྱག་འཚལ་ཞིང་མཆོད་པ་བྱས་
ཏེ། དེ་བཞིན་གཤེགས་པ་ཉན་ཐོས་ཀྱི་དགེ་འདུན་དང་བཅས་པ་ལ་མཆོད་པའི་
ཕྱིར་འདི་ལྟ་བུའི་རྩོམ་པ་བྱས་ཏེ། གསེར་ལས་བྱས་པའི་ཁང་བ་བརྩེགས་པ།
འཕང་དུ་དཔག་ཚད་གཅིག་ཆུར་དཔག་ཚད་སྟོང་ཕྲག་བརྒྱ། ཞེང་དུ་སྟོང་
ཕྲག་བརྒྱར་གནས་པས་ཀུན་ཏུ་བརྒྱན་ཏེ། གཞི་ཐམས་ཅད་གསེར་གྱི་གླེགས་མས་
ཀུན་ཏུ་གཡོགས། །ཐམས་ཅད་དང་ལྡན་པའི་བར་སྣང་ལ་ནོར་བུའི་བླ་རེ་ནི་ཀུན་
ཏུ་བྲེས། མེ་ཏོག་ཁ་དོག་ལྔ་དང་ལྡན་པ་ནི་ཀུན་ཏུ་བཀྲམ་ཁང་པ་བརྩེགས་པ་རེ་
རེ་ལའང་སིལ་སྙན་ཡིད་དུ་འོང་བ་སྟོང་གིས་ནི་སྒྲ་འབྱིན་པར་བྱས། ཁང་པ་
བརྩེགས་པ་རེ་རེ་ལའང་མཆོད་པའི་ལས་སུ་བསྐོས་པ་བུ་མོ་གཟུགས་བཟང་ཞིང་ལྟ་
ན་སྡུག་པ། རྒྱན་ཐམས་ཅད་ཀྱིས་མངོན་པར་བརྒྱན་པ། རྣམ་པར་དག་པའི་
སྤྱོད་ཚུལ་ཅན་སྟོང་གིས་མཛེས་པར་བྱས་སོ། ། རིན་ཆེན་ཁང་རྩེགས་རྒྱན་སྤྲས་དེ་
དག་དང༌། ། སྣ་ཚོགས་མཆོད་པའི་བྱེ་བྲག་བཀྲམ་བྱས་ཤིང༌། ། ལྷ་ཡི་བདུག་སྤོས་
བཟང་པོའི་ཚོགས་རྣམས་དང་། །རིན་ཆེན་ཆུན་འཕྱང་ཆུན་པོས་ཀུན་ཏུ་བརྒྱན། །
པདྨ་ ཨུཏྤལ་བར་ཤ་ཙམ་པ་ཀ ། ཟླ་བ་ཟླ་བཟངས་ཚོགས་ཀྱིས་ལེགས་པར་་་
བཀྲམ། །དེ་ལྟར་རྒྱལ་བ་མཆོད་ཕྱིར་བརྒྱན་པར་གྱུར། །མཆོད་པའི་ལས་སུ་བསྒོས་
པ་ཡི། །ལྷ་མོ་ལྟར་མཛེས་ལྷ་མོའི་ཚོགས། ། ཟླ་འདྲའི་གདོང་ཅན་ཨུཏྤལ་མིག ། །
ཡན་ལག་གློག་གི་ཕྲེང་བ་བཞིན། །འོད་འབར་རིན་ཆེན་རྒྱན་སྤྲས་པ། །རྣ་ཆ་གཡོ་
བའི་དཔལ་གྱིས་མཛེས། ། སུས་པའི་ཚུལ་ལ་འཕྱར་པ་སྤངས། ། སྟོང་ཕྲག་དུ་མས་
481



རྣམ་པར་མཛེས། །དེ་ལྟར་རབ་ཏུ་རྣམ་པར་བརྒྱན་པའི་ཁང་པ་བརྩེགས་པ་དེ་དག་
དེ་བཞིན་གཤེགས་པ་ལ་ཕུལ་མ་ཐག་ཏུ། སངས་རྒྱས་ཀྱི་མཐུས་ཐམས་ཅད་ཀྱང་
སྟེང་གི་བར་སྣང་ལ་རང་འགྲོའོ། ། ཁང་པ་བརྩེགས་པ་དེ་དག་ཐམས་ཅད་ལས་
སངས་རྒྱས་དང་ཆོས་དང་དགེ་འདུན་ལ་བསྟོད་པའི་སྒྲ་གྲག་གོ །དེ་བཞིན་དུ་
སྟོང་པ་ཉིད་དང༌། མཚན་མ་མེད་པ་དང་སྨོན་པ་མེད་པའི་སྒྲ་གྲག་གོ །རྒྱུན་དུ་
ཞུགས་པའི་འབྲས་བུ་དང་ལན་ཅིག་ཕྱིར་འོང་བའི་འབྲས་བུ་དང་། 1:| ཕྱིར་མི་འོང་
བའི་སྒྲ་གྲག་གོ ་ །མི་རྟག་པ་དང་། སྡུག་བསྔལ་བ་དང༌། བདག་མེད་པའི་སྒྲ་
གྲག་གོ །བསམ་གཏན་དང༌། རྣམ་པར་ཐར་བ་དང་། ཏིང་ངེ་འཛིན་དང༌།
སྙོམས་པར་འཇུག་པ་ལ་རྣམ་པར་གནས་པའི་སྒྲ་གྲག་གོ །རྫུ་འཕྲུལ་གྱི་རྣ་བའི་སྒྲ་
གྲག་གོ ། ལྷའི་མིག་དང༌། ལྷའི་རྣ་བའི་སྒྲ་དང་། སེམས་ཀྱི་རྣམ་གྲངས་ཀྱི་སྒྲ་
དང༌། སྔོན་གྱི་གནས་ཀྱི་སྒྲ་གྲག་གོ །འགོག་པའི་སྒྲ་གྲག་གོ ། ཁ་ཅིག་བྱང་
ཆུབ་དང་མཐུན་པའི་སྒྲ་གྲག་སྟེ། ཁང་པ་བརྩེགས་པ་དེ་དག་གི་མདུན་དུ་ཡང་
སྤོས་ཆུའི་ཆར་རབ་ཏུ་འབབ་ཅིང་མི་ལས་འདས་པའི་ལྷའི་མེ་ཏོག་གི་ཆར་ཡང་བབ་
བོ། །དེ་ནས་དེ་བཞིན་གཤེགས་པ་སྒྲིབ་མེད་ལུང་སྟོན་པའི་སྤྱན་སྔར། སྐོན་པ་ཁྲི་
མེ་ཏོག་སྣ་ལྔ་དག་གིས་བཀང་ནས་མངོན་པར་འཐོར་རོ། ། གཏོར་བ་དེ་དག་ཐམས་
ཅད་ཀྱང་སངས་རྒྱས་ཀྱི་མཐུས་ས་ལ་མི་ལྟུང་ཞིང་སྟེང་ཏུ་མེ་ཏོག་གི་བླ་རེ་བྲེས་སོ། །
དེ་ནས་བྲམ་ཟེ་སྒྲ་རྣམ་པར་གྲག་པ་ཤིང་སཱ་ལ་ཆེན་པོ་ལྟ་བུ་དེས་རྫུ་འཕྲུལ་གྱི་ཆོ་
འཕྲུལ་འདི་ལྟ་བུ་དག་མཐོང་ནས་ཅི་ལྟ་བུའི་དགེ་བའི་རྩ་བ་རི་རབ་ལྟ་བུར་བརྟན།
པའི་ཤུགས་ཐོབ་པས་ཤིང་ཏ་ལ་བདུན་སྲིད་དུ་ནམ་མཁའ་ལ་མངོན་པར་འཕགས་
སོ། །དེ་བར་སྣང་ལ་སོང་ནས་བཅོམ་ལྡན་འདས་ལ་ཚིགས་སུ་བཅད་དེ་མངོན་པར་
བསྟོད་པ། དཔའ་བོ་ཐུགས་དག་མི་ཡི་སེང་གེས་བདུད་སྟོབས་རབ་ཏུ་བཅོམ། །
ཉོན་མོངས་ཚོགས་བཅོམ་འགྲོ་བ་མཁྱེན་པ་བདེ་འགྲོ་རྗེས་སུ་བརྙེས། ། སྲོག་ཆགས་
ཀུན་སྨན་ཐབས་ཆེན་ཀུན་འགྲུབ་དགེ་བ་སྡིག་མི་མངའ། །སྟོབས་བཅུ་སྲེད་པའི་ཆུ་
བོ་རྣམ་ སྐེམས་སྲེད་པའི་རྒྱ་མཚོ་བརྒལ། ། མི་དབང་མི་ཡི་སེང་གེས་སྲིད་མཚོ་
482



བསྐེམས་ཏེ་སྐམ་ལ་ཞུགས། །སྲིད་མཚོར་ཞུགས་པའི་སེམས་ཅན་ཤིན་ཏུ་ཉམ་ཐག་
གཞན་ཡང་སྒྲོལ། །མི་ཡི་སེང་གེས་མེ་གསུམ་གདུངས་པའི་སྐྱེ་བོ་ཞི་མཛད་ཅིང་། །
རང་བྱུང་རང་བྱུང་ཉིད་ཀྱིས་ཐུགས་ཆུད་འཇིག་རྟེན་ལམ་སྟོན་མཛད། །སྟོན་པར་
གྱུར་བས་སེམས་ཅན་ལམ་ཉམས་པ་དག་ལམ་ལས་བསྣམས། ། དྲང་སྲོང་ཆེན་པོ།
ཁྱོད་ལ་བསླབ་ན་བླ་མེད་བྱང་ཆུབ་འཐོབ། །ཁྱོད་ཀྱི་སྲས་དག་འཆིང་ལས་བརྒལ་
ཞིང་སྲིད་པའི་རྒྱ་མཚོ་བརྒལ། །སྐམ་ལ་ཕྱིན་ཅིང་མྱ་ངན་འདས་པར་ཞུགས་ཏེ་ཕྱག་
འཚལ་ བགྱིད། །འདི་ལྟར་འཇིག་རྟེན་མུན་ལམ་རང་བྱུང་ཆེན་པོ་ཁྱེད་ཀྱིས་་་་་
བསྟན། །བདག་ཀྱང་བྱང་ཆུབ་ཐོབ་ནས་ལམ་རབ་ཉམས་པ་ལམ་ལ་བཞག།
མགོན་པོ་ཁྱོད་ལ་བསླབས་ན་བླ་མེད་བྱང་ཆུབ་ཞི་བར་མཆི། ། བྱང་ཆུབ་ཞི་བ་་་
རྟོགས་ནས་འགྲོ་ཡིད་མ་ཞི་རབ་ཏུ་ཞི་བར་བགྱིད། །འགྲོ་བ་ལམ་རབ་ཉམས་པ་
འདི་དག་བཙལ་ནས་སྙིང་རྗེ་བསྐྱེད། ། སྒྲོན་མ་གསལ་བར་བགྱིད་ཅིང་མིག་ལོང་
གྱུར་པ་རྣམ་པར་སྦྱང༌། །བདག་གིས་རྒྱལ་བ་བསྟོད་པའི་བསོད་ནམས་མི་ཉུང་འདི་
བསྐྱེད་པའི། །དགེ་རྩ་དེ་ཡིས་དགྲ་འདུལ་རྒྱལ་བར་བགྱི་ཞིང་འགྲོ་ལམ་བསྟན། །
དེ་སྐད་ཅེས་བསྟོད་ནས་སྨོན་ལམ་བཏབ་བོ། །དེ་ལྟར་རྨད་དུ་བྱུང་བའི་མཆོད་པ་
དང་བསྟོད་པ་དེ་ལ་བརྟེན་ནས་བྲམ་ཟེ་བྱེ་བ་ཕྲག་དགུ་བཅུ་རྩ་བརྒྱད་ལ་སོགས་པ་
སེམས་ཅན་དཔག་ཏུ་མེད་པ་རྣམས་ཀྱི་དོན་རྒྱ་ཆེན་པོ་གྲུབ་པར་གྱུར་ཏོ། ། དེ་ལྟ་
བས་ན་བྱང་ཆུབ་སེམས་དཔའི་རྗེས་སུ་སློབ་པར་འདོད་པས། དེ་བཞིན་གཤེགས་
པ་ལ་ཡོན་ཏན་གྱི་ཕྲེང་བས་ལེགས་པར་བསྟོད་ཅིང༌། སྨོན་ལམ་ཆེན་པོ་གདབ་
པར་བྱའོ། །གཞན་ཡང་བཅོམ་ལྡན་འདས་འདི་ནི་དེ་ལྟ་བུའི་ཚུལ་གྱིས་དེ་བཞིན་
གཤེགས་པ་རྣམས་མཆོད་ཅིང་དམ་པའི་ཆོས་སྒྲུབ་པ་ཡིན་པས་དེའི་རྗེས་སུ་སློབ་པ་
རྣམས་ཀྱང་རིམ་གྲོ་བསྐྱེད་དེ་དམ་པའི་ཆོས་མཉན་པ་ལ་བརྩོན་པར་བྱའོ། །བྲམ་ཟེ་
སྒྲ་རྣམ་པར་གྲག་པའི་སྐྱེས་པའི་རབས་ཏེ་བདུན་ཅུ་གཉིས་པའོ། ། ། །
།
ནི། ། ར་ ༢ི ་ ཆུ་ཁ་མཚོའི་སྐུ་དག་ཏུ་
483



296 དོན་གསུམ་པ། རྒྱན་པོ་བའི་སྐྱེས་པའི་རབས། ༡ : 1
༈ སྐྱེས་བུ་དམ་པ་རྣམས་ནི་བསམ་པ་རྣམ་པར་དག་པའི་སྟོབས་ཀྱིས་བསོད་
ནམས་ཡོངས་སུ་བྱས་ཤིང༌། སྨོན་ལམ་གྱིས་ཡོངས་སུ་སྤེལ་བ་བྱས་ན་འབྲས་བུ་
ཟད་མི་ཤེས་པ་ཉིད་ཀྱང་ཐོབ་པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་
བྱུང་བ་འདས་པའི་དུས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་
གཤེགས་པ་འཇིག་རྟེན་མཁྱེན་པ། སྐྱེས་བུ་འདུལ་བ། ཁ་ལོ་བསྒྱུར་བ། བླ་
ན་མེད་པ། ལྷ་དང་མི་རྣམས་ཀྱི་སྟོན་པ། གཞན་གྱིས་མི་ཐུབ་པ་བྱ་བ་འཇིག་
རྟེན་དུ་བྱུང་སྟེ། བཅོམ་ལྡན་འདས་དེ་ཡོངས་སུ་མྱ་ངན་ལས་འདས་ནས་རྒྱལ་པོ་
ཞིག་ གིས་དེའི་སྐུ་གདུང་གི་མཆོད་རྟེན་མཆོད་པའི་བྱེ་བྲག་དུ་མ་དང་ལྡན་པ་་་༌་
བརྩིགས་ནས། དུས་སྟོན་ཆེན་པོའང་བྱས་སོ། །དེ་ནས་དུས་རེ་ཞིག་གི་ཚེ་ནི།།
མཆོད་རྟེན་གྱི་དུས་སྟོན་བྱེད་པའི་ཚེ། གཎྜིའང་བརྡུངས། དུང་ཡང་བུས་ཏེ།
འཁོར་བཞི་པོ་ཡང་དག་པར་འདུས་ནས་དེ་བཞིན་གཤེགས་པའི་མཆོད་རྟེན་ལ་
མཆོད་པའི་དོན་དུ་དུས་སྟོན་བྱེད་དོ། །གང་ན་སྐྱེ་བོའི་ཚོགས་རྣམས་དེར་འདུས་
པས། ། རྒྱལ་བའི་མཆོད་རྟེན་མཆོད་པར་བྱ་བའི་ཕྱིར། ། སྤོས་དང་མེ་ཏོག་ཕྲེང་
དང་བྱུག་པ་དང༌། ། མར་མེའི་ཕྲེང་བ་གདུགས་དང་རྒྱལ་ མཚན་དང་། ། གོས་་་
བཟང་ལེགས་པར་སྦྱངས་པ་རྣམས་ཀྱིས་མཆོད། །དུས་ཚིགས་དགའ་སྟོན་རབ་ཏུ་
རྒྱས་གྱུར་ཅིང་། ། དང་བའི་ཡིད་ལྡན་སྐྱེ་བོའི་ཚོགས་འདུས་ཏེ། ། རྒྱལ་བའི་སྐུ་་
གདུང་ལེགས་པར་མཆོད་པར་བྱེད། །དེ་ལྟར་སྐྱེ་བོ་ཕལ་ཆེར་འདུས་པ་དེའི་ཚེ་ན།
ཡང་དག་པར་རྫོགས་པའི་སངས་རྒྱས་ཀྱི་བསྟན་པ་ལ་བྱ་བ་མཛད་ཅིང་སེམས་ཅན་
ཐམས་ཅད་ལ་ཕན་པར་བཞེད་པའི་དགེ་སློང་ཞིག ཕྱི་དྲོའི་ཚེ་སྲོག་ཆགས་འབུམ་
ཕྲག་དུ་མ་རྣམས་ལ་ཆོས་སྟོན་པར་བྱེད་དོ། །དེའི་ཚེ་རྒྱལ་པོའི་ཕོ་བྲང་འཁོར་དེ་ན་
རྒྱན་པོ་བ་རྒྱལ་བ་ཞེས་བྱ་བ་རྒྱུན་པོ་ལ་ཤིན་ཏུ་ཞེན་པ་ཞིག་གནས་ཏེ། དེའི་ཆུང་
484



མ་ནི་རྣམ་པར་རྒྱལ་མ་ཞེས་བྱ། བུ་ནི་རྒྱལ་བ་ཞེས་བྱ་སྟེ། དེ་ནས་རེ་ཞིག་ན།
རྒྱན་པོ་བ་དེ་བདག་ཉིད་གྱོན་པའི་རས་ཟུང་ཞིག་དང་གདུགས་དང་མཆིལ་ལྷམ་
ཟུང་ཞིག་དང་། པ་ན་ལྔའི་འགྲོན་བུ་རྣམས་མ་གཏོགས་པ་བདག་གི་ཁྱིམ་གྱི་ནང་
དང་ཕྱི་རོལ་ན་ཡོད་པའི་དངོས་པོ་ཐམས་ཅད་རྒྱན་སྐུགས་སུ་གཞལ་ནས་དེ་སྡུག་
བསྔལ་བ་དང་ཡིད་མི་བདེ་བས་གདུངས་ཏེ། ཀྱི་ཧུད་བསོད་ནམས་མ་བྱས་པ།
དབུལ་བ་ནི་སྡུག་བསྔལ་བའི་གནས་སུ་གྱུར་ཏོ་ཞེས་རྒྱུན་རིང་བོའི་ཤུགས་ཀྱང་བྱུང་
སྟེ། མཆིལ་ལྷམ་ནི་བསྒོས། པ་ན་ལྔ་དང་གདུགས་ཀྱང་ཁྱེར་ནས་རྒྱན་པོའི་ས་
ནས་སོང་སྟེ། མཐར་གྱིས་ཆོས་སྨྲ་བ་གང་ན་འདུག་པའི་ས་ཕྱོགས་དེར་ཕྱིན་པ་
དང་། དེ་ན་སྐྱེ་བོ་ཕལ་མོ་ཆེ། །འདུས་ཤིང་འབྱོར་པ་རྨད་བྱུང་དང་། །ལྡན་པས་
ཆོས་ནི་སྟོན་བྱེད་ཅིང་། །ཞི་བའི་ཚུལ་དུ་སྤྱོད་པ་མཐོང་། །དེ་ཡི་རང་བཞིན་རྨད་
དུ་བྱུང་བ་དང་། །འབྱོར་པའི་དཔལ་གྱིས་མཐོ་བ་དེ་མཐོང་ནས། ། རྒྱན་པོ་བ་དེ་
ཡིད་ལ་དད་པ་སྐྱེས། །གུས་པའི་སེམས་ཀྱིས་ཆོས་ཀྱང་ཉན་པར་གྱུར། །དེ་སེམས་
རབ་ཏུ་དང་ཞིང་དྲི་མ་མེད་པར་གྱུར་ནས་རེ་ཞིག་བདག་ཉིད་ཀྱང་ཆོས་ཉན་པའི་
བསམ་པ་སྐྱེས་ཏེ། དེ་ཉིད་ཀྱི་ཕྱོགས་གཅིག་ཏུ་གདུགས་བཞག་སྟེ་མཆིལ་ལྷམ་
གཉིས་ཕུད་ནས་རྣ་བླགས་ཤིང་ཐལ་མོ་སྦྱར་ཏེ་ཆོས་ཉན་པའི་ཕྱིར་འདུག་གོ །
དེ་ནས་རེ་ཞིག་ན་ཆོས་སྨྲ་བས་ཚིགས་སུ་བཅད་པ་འདི་སྐད་བརྗོད་དེ། ། བསོད་
ནམས་བསགས་ན་བདེ་བར་འགྱུར། །དེ་ཕྱིར་མི་ཡིས་བསོད་ནམས་བྱ། །དེ་ཡང་
ཡང་དང་ཡང་དུ་བྱ། །དེ་ཉིད་ལ་ནི་འདུན་པར་བྱ། །ཞེས་སྨྲས་སོ། ། དེ་ནས་དེས་
ཚིགས་སུ་བཅད་པ་དེ་ཐོས་ནས། བསོད་ནམས་བསགས་ན་བདེ་བར་འགྱུར་བ་
དེ་ནི་དེ་བཞིན་ཏེ། གང་གི་ཕྱིར་བདག་འདི་ཁོ་ན་ལྟར་མཆོག་ཏུ་མི་བཟད་པ་
དཀོས་ཐག་ཅིང་འདུག་པ་ལས་ན། ། བདག་གིས་ཚེ་སྔ་མ་ལ་གོར་མ་ཆག་པར་
བསོད་ནམས་དག་མ་བྱས་ཀྱིས། ། བདག་གིས་བསོད་ནམས་ཅུང་ཟད་ཅིག་བྱའོ་
སྙམ་དུ་བསམས་སོ། །དེས་དེ་ལྟར་བསམས་ནས་བདག་ལ་ཅི་བདོག་པ་རྟོག་པ་ལ་
ཞུགས་སོ། ། རེ་ཞིག་ན་རས་ཟུང་ཅིག་གྱོན་པ་དང་། ཡི གདུགས་དང་། མཆིལ་
485



ལྷམ་ གཉིས་དང༌། པ་ན་ལྔའི་འགྲོན་བུ་ལུས་པ་རྣམས་མཐོང་སྟེ། །གཞན་་་་
ཐམས་ཅད་རྒྱན་སྐུགས་སུ་ཡལ་ནས། དེ་སེམས་པ་ལ་ཞུགས་ཏེ། ཅི་སྟེ་པ་ན་
ལྔའི་འགྲོན་བུ་རྣམས་དང༌། བླ་གོས་བྱིན་ན་ནི་ལྟོགས་ཏེ་འཆི་བར་ཡང་འགྱུར།
འོན་ཏེ་མ་བྱིན་ན་ནི་བསོད་ནམས་མེད་པར་འཇིག་རྟེན་ཕ་རོལ་ཏུ་བགྲོད་དགོས་ཏེ།
དེ་ཡང་ཡང་དང་ཡང་དུ་དབུལ་བའི་སྡུག་བསྔལ་ཅན་དུ་འགྱུར་ན།། གང་གིས་
ལྟོགས་ཏེ་འཆི་བར་ཡང་མི་འགྱུར་ལ། བསོད་ནམས་ཀྱིས་གོད་པར་མི་འགྱུར་
བའི་ཐབས་ཅི་ཡོང་སྙམ་སྟེ། ཡང་བསམས་པ། བསོད་ནམས་མེད་པར་འཇིག་
རྟེན་ཕ་རོལ་ཏུ་འགྲོ་བ་བས་ནི་ལྟོགས་ཏེ་ཤི་ཡང་བླའི་པ་ན་ལྔ་དང་བླ་གོས་འདི་དག་
ནི་ངེས་པར་སྦྱིན་པར་བྱའོ་སྙམ་སྟེ། དེ་ལྟར་སེམས་པའི་སྐབས་སུ། ཡང་ཆོས་
སྨྲ་བས་ཚིགས་སུ་བཅད་པ་ཐ་དད་པ་འདི་བརྗོད་དོ། །བསོད་ནམས་དལ་ནས་བྱེད་
ན་ནི། །སྡིག་ལ་མངོན་པར་དགའ་བར་འགྱུར། །དེ་ཕྱིར་དགེ་བ་མྱུར་ཏེ་བྱ། །སྡིག་
པ་ལས་ནི་སེམས་ཀྱང་ཟློག །ཅེས་སྨྲས་སོ། །དེ་ནས་དེས་ཚིགས་སུ་བཅད་པ་འདི་
ཐོས་ནས་བསམས་པ། བསོད་ནམས་མྱུར་ཏེ་བྱའོ་ཞེས་བཤད་པས་ན་ལ་འོར་དུ་
སྦྱིན་པ་བྱིན་པར་བྱའོ་སྙམ་མོ། །གང་ན་རྒྱ་མཚོའི་ཆུ་ཡང་རླབས་ཀྱིས་བསྐྱོད་པའི་
ཚེ། །མཁའ་ལ་བཀྲ་ཡང་གསལ་བར་བྱེད་པ་ནུས་མིན་པ། །དལ་ཅིང་དྭངས་པའི་
རྐྱེན་གྱིས་གཟའ་སྐར་བཀོད་པ་བཞིན། །གསལ་བར་གང་གྱུར་འདི་ཡང་འཇིག་
རྟེན་ སྟོན་ པ་ ཡིན། ། རང་ བཞིན་ དག་ པ་ རྣམས་ ཀྱང་ ཡུལ་ གྱི་ རྙོག་ མ་ ཡིས། །
བསྒྲིབས་པས་དག་པའི་སྤྱོད་ལས་གཞན་དུ་སྣང་བར་འགྱུར། །དེ་ཡང་རྐྱེན་གྱིས་རྩྭ་
དང་མེ་ཤེལ་ཕྲད་པ་བཞིན། །ཤེས་རབ་གསལ་བས་སྒྲིབ་པའི་ཚང་ཚིང་སྲེག་པར་
བྱེད། །དེ་ནས་རྒྱན་པོ་བ་དེ་རྣམ་པར་དག་པའི་སེམས་ཀྱིས་ཆོས་སྨྲ་བ་ག་ལ་བ་དེར་
སོང་སྟེ། བདག་ཉིད་ཀྱིས་དེའི་དབུ་ཐོག་ཏུ་གདུགས་བཟུང་ནས་མཆིལ་ལྷམ་
གཉིས་རྐང་པའི་དྲུང་དུ་བཞག་སྟེ། ་པ་ན་ལྔའི་འགྲོན་བུ་དེ་དག་གིས་ཆོས་སྨྲ་བའི་
རྐང་པ་ལ་གཏོར་ཏེ་རང་གི་ལུས་ལས་བླ་གོས་ཕུད་དེ་ཆོས་སྨྲ་བའི་རྐང་པ་ལ་བཀབ་
ནས། བ་སྤུ་ཐམས་ཅད་ཟིང་ཞེས་གྱུར་ཅིང་དད་པར་གྱུར་ཏེ་རྐང་པ་གཉིས་ལ་
486



གཏུགས་ནས་དད་པའི་ཤུགས་དྲག་པོས་སྨོན་ལམ་འདེབས་པ་ལ་ཞུགས་ཏེ། །དགེ་ ་
བའི་རྩ་བ་དང་སེམས་བསྐྱེད་པ་དང་། ། ཆོས་ཀྱི་ཕྱིར་སྦྱིན་པ་ཡོངས་སུ་བཏང་བ་
འདིས་ནི། བདག་ཚེ་འདི་ཕན་ཆད་དུ་དབུལ་པོར་མ་གྱུར་ཅིག སྐྱེ་བ་ཐམས་
ཅད་དུའང་བསོད་ནམས་ཀྱི་ཆེ་བར་གྲགས་པར་གྱུར་ཅིག ལྷ་དང་མི་རྣམས་ཀྱིས་
ཀྱང་བདག་རྒྱལ་པོར་བཅུག་པར་གྱུར་ཅིག་ཅི་བསམས་པ་དང་ཅི་འདོད་པ་དེ་
དག་ཐམས་ཅད་ནམ་མཁའ་ལས་གྲུབ་པར་གྱུར་ཅིག བདག་བཙས་པ་ནའང་ངོ་
མཚར་རྨད་དུ་བྱུང་བ་མང་པོ་དག་འབྱུང་བར་གྱུར་ཅིག གཏེར་མི་ཟད་པའི་
རིན་པོ་ཆེ་མང་པོ་དང༌། རིན་པོ་ཆེ་སྣ་ཚོགས་ཀྱིས་ལེགས་པར་ཡོངས་སུ་གང་བ་
དག་ཀྱང་འབྱུང་བར་གྱུར་ཅིག་ཅེས་དེ་ལྟར་སྨོན་ལམ་བཏབ་པའི་སྐབས་སུ་ཆོས་
སྨྲ་བས་ཀྱང་ཡོངས་སུ་བསྔོ་བར་བྱས་ཏེ། འཁོར་ཐམས་ཅད་དོང་ངོ༌། ། རྒྱུན་པོ་
བ་རྒྱལ་བའང་ཆོས་ཀྱི་ཕྱིར་སྦྱིན་པ་དེ་ཉིད་ཡིད་ལ་སེམས་ཤིང༌། རས་གཅིག་པོ་
གྱོན་བཞིན་དུ་རང་གི་ཁྱིམ་དུ་སོང་ནས། ཆུང་མ་དང༌། བུས་མཐོང་ངོ༌། །དེ་
ནས་ཆུང་མ་དང་བུས་བསམས་པ། འདིས་ག་ཤེད་དུ་བླ་གོས་ཀྱང་རྒྱན་སྐུགས་སུ་
ཡལ་བར་བྱས་ཤིག་གུ་སྙམ་སྟེ།	| མི་དགའ་བར་གྱུར་ནས། ད་ནི་བདག་ཅག་
གཉིས་ལུས་སུ་ཟད་དེ། བདག་ཅག་གཉིས་ཀྱང་ཡལ་བར་བྱེད་དུ་འོང་གིས་ས་
འདོད་ཞེས་སྨྲས་སོ། ། དེ་ཡང་ངོ་ཚ་ནས་བདག་གི་དབུལ་བའི་ཉེས་པས་འདི་ལྟ་བུ་
སྨ་ཕབ་བ་བསམ་ནས་ཚིགས་སུ་བཅད་དེ་སྨྲས་པ། ཅི་ཞིག་སྡུག་བསྔལ་དབུལ་བ་
སྡུག་བསྔལ་ཡིན། །ཅི་ཞིག་ཤིན་ཏུ་སྡུག་བསྔལ་དབུལ་དེ་ཉིད། །དབུལ་བ་དེ་ཉིད་
ཤི་བ་དང་ཡང་མཚུངས། །བདག་ནི་འཆི་བར་འདམ་གྱིས་དབུལ་བ་མིན། ། ཞེས་
སྨྲས་ནས། དབུགས་རྩ་བ་རྒྱུན་རིང་བའི་ཤུགས་ཕྱུང་སྟེ། ཅང་མི་ཟེར་བར་
འདུག་གོ ། དེ་ནས་དེའི་ཁྱིམ་གྱི་ར་བ་ན་ཁྲོན་པ་ཞིག་ཡོད་པ་དེར་དེའི་ཆུང་མས་
ཆུ་བཅུ་བའི་ཕྱིར་བུམ་པ་ཐག་པས་བཅིངས་ནས་དེའི་ནང་དུ་བཏང་སྟེ། ཆུ་ཡར་
དབྱུང་སྙམ་པ་དང་རེ་ཞིག་ན་ཡར་དབྱུང་བར་མི་ནུས་ནས་དེས་རྒྱུན་པོ་བ་ལ་ཇོ་བོ་
བུམ་པ་འདི་ཡར་དབྱུང་བར་མི་ནུས་པ་ལ། ཆུར་སྦྱིན་ཏེ་གཟིགས་ཞེས་བོས་སོ། །
487



དེ་ནས་དེས་ཀྱང་དབྱུང་བར་བརྩམས་སོ། །རེ་ཞིག་ན་དེས་ཀྱང་ཡར་དབྱུང་བར་མ་
ནུས་ནས། དེ་གཉིས་ཀྱིས་བུ་ལ་བོས་སོ། །དེ་ནས་མི་གསུམ་ཅར་གྱིས་ཤ་ཐང་
འབད་པ་ཆེན་པོས་དེའུ་མ་ཕྱིན་ཏོ། །རེ་ཞིག་བལྟས་པས་ན་བུམ་པ་དེའི་འོད་ན་
ཟངས་ཟུང་ལྔ་གསེར་དངུལ་གྱིས་ཡོངས་སུ་གང་བ་ཐོགས་ཤིང་འདུག་པ་མཐོང་སྟེ།
དེ་ནས་རྒྱུན་པོ་བ་རྒྱལ་བས་ཚེ་འདིའི་སྦྱིན་པའི་འབྲས་བུ་ཤིན་ཏུ་རྨད་དུ་བྱུང་བ་དེ་
མཐོང་ནས་ཡ་མཚན་གྱི་མིག་རྒྱས་ཏེ། སྙིང་རབ་ཏུ་དགའ་ནས་ཚིགས་སུ་བཅད་
དེ་སྨྲས་པ། ཀྱེ་མ་ཉེས་པ་ཀུན་སྤངས་པ། ། ཡོན་ཏན་ངོ་བོ་ཉིད་ཀྱི་ཞིང༌། །དེ་
ལྟར་བདག་གིས་ས་བོན་བཏབ། །ད་ལྟ་ཉིད་དུ་འབྲས་བུ་སྨིན། །ཞེས་སྨྲས་སོ། །དེ་
ནས་དེའི་ཆུང་མ་དེ་ཡ་མཚན་གྱིས་མིག་རྒྱས་ཏེ་སྨྲས་པ། ཇོ་བོ་འདི་ཅི་ཞིག་ལས་
དགོངས་ཏེ་གསུངས། དེས་སྐབས་འདི་རྒྱས་པར་བསྙད་དོ། ། དེ་ནས་དེས་ཚེ་
འདི་ལ་བསོད་ནམས་དག་གི་འབྲས་བུ་མཆོག་ཏུ་ཡིད་དུ་འོང་བ་སྨིན་པའི་རྨད་དུ་
བྱུང་བ་དེས་ཐོས་ནས་ཡ་མཚན་དུ་གྱུར་ཏོ། །གཏམ་དེ་ཡང་གཅིག་ནས་གཅིག་ཏུ་
ཐོས་པས་རྒྱལ་པོའི་ཕོ་བྲང་འཁོར་དེ་དག་ཀུན་ཏུ་གྲགས་སོ། །དེ་ཐོས་པས་སྐྱེ་བོ་
ཕལ་བོ་ཆེ་ངོ་མཚར་དུ་གྱུར་ཅིང་རྨད་དུ་བྱུང་ནས་ཕན་ཚུན་ཀྱེ་མ་ངོ་མཚར་ཏོ། །ཀྱེ་
མ་བསོད་ནམས་དག་གིས་ཆེ་བ་ཉིད་ཅེས་འཛེར་ཏོ། །དེ་ནས་གློ་བུར་དུ་ཕྱུག་ཅིང་
ནོར་མིང་ལ་ལོངས་སྤྱོད་ཆེ་བར་གྱུར་ཏེ། བསོད་ནམས་ཀྱི་འབྲས་བུ་མངོན་སུམ་
དུ་མཐོང་ནས། དེས་སངས་རྒྱས་དང༌། ཆོས་དང༌། དགེ་འདུན་རྣམས་ལ་
དད་པ་དྲག་པོས་ཤུགས་ཆེར་བཀུར་སྟི་བྱས་སོ། །དེ་ནས་དེ་ཉིན་གཅིག་བཞིན་དུ་
དེ་བཞིན་གཤེགས་པའི་མཆོད་རྟེན་ལ་མཆོད་པ་རྒྱ་ཆེན་པོ་བྱེད་དོ། ། ཆོས་ཉན་
ཏོ། །དགེ་འདུན་གྱིས་བསྐོས་པའི་དགེ་སློང་དག་ཀྱང་ཉིན་བཞིན་དུ་ཁ་ཟས་བཟང་
པོས་ཡང་དག་པར་ཚིམ་པར་བྱེད་དོ། །དགེ་སློང་དང༌། བྲམ་ཟེ་དང༌། བཀྲེན་
པ་དང༌། ནད་པ་དང༌། སློང་བ་གཞན་དག་ཀྱང་ནོར་གྱིས་ཅི་འདོད་པར་ཡང་
དག་པར་འཚོ་བར་བྱེད་དོ། །གཙུག་ལག་ཁང་ཆེན་པོ་ཡོ་བྱད་ཐམས་ཅད་ཀྱིས་གང་
བ་ཡང་བྱེད་དུ་བཅུག་སྟེ། ཕྱོགས་བཞིའི་དགེ་སློང་གི་དགེ་འདུན་ལ་ཕུལ་ནས།
488



་་་་
དེའི་གྲགས་པས་ཀྱང་རྒྱལ་པོའི་ཕོ་བྲང་འཁོར་དེར་ཀུན་ལ་རྒྱས་པར་གྱུར་ཏོ། །གང་
ན་ལོངས་སྤྱོད་ཅུང་ཟད་ལའང་། ། ཁེ་འདོད་ཕྱིར་ནི་ཀུན་ཏུ་རྒྱུག། རྨད་བྱུང་
འབྲས་བུ་མངོན་མཐོང་ནས། །སྤེལ་བར་བྱེད་པ་ཡ་མཚན་མེད། །གང་ན་ཆོས་སྨྲ་
དག་པའི་ཡན་ལག་བརྒྱད་ལྡན་གྱིས། །གཏམས་པའི་རྫིང་དེར་དད་པས་སྦྱིན་པའི་
ས་བོན་དག། བཏབ་པའི་རྐྱེན་གྱིས་ལོངས་སྤྱོད་པད་ཚལ་རྒྱས་གྱུར་ཏེ། །དགའ་
བའི་འདབ་རྒྱས་ཡིད་ཀྱི་གེ་སར་གཡོ་བ་དག ། ཡོན་ཏན་བསྔགས་པའི་དྲི་བསུང་།
སྐྱེ་བོའི་ཚིག་རླུང་གིས། ། དྲངས་ཏེ་འཇིག་རྟེན་མགོ་པོར་བརྒྱན་གྱུར་ཆོས་ ཉིད་
ཡིན། །དེ་ནས་དུས་རེ་ཞིག་གི་ཚེ་ན་ཕོ་བྲང་འཁོར་དེའི་རྒྱལ་པོ་དེ་བུ་མེད་པར་དུས་
ལས་འདས་སོ། །དེའི་དབང་གིས་གྲོང་ཁྱེར་གྱི་མི་དང༌། བློན་པོ་ཐམས་ཅད་ཀྱིས་
གང་ན་རྒྱལ་པོར་འོས་པ་བགྲོས་ཤིང་བརྟགས་ན། རྒྱན་པོ་བ་བསོད་ནམས་ཀྱིས་
ཆེ་བར་གྲགས་པར་ཤེས་ནས། །རྒྱལ་པོར་བསྐོས་ཏེ། དེའི་མིང་ཡང་རྒྱལ་པོ་
རྒྱལ་བ་ཞེས་བྱ་བར་གྱུར་ཏོ། །དེ་ནས་རྒྱལ་པོ་རྒྱལ་བ་པོ། ། ཚེ་འདི་ཉིད་ལ་བདེ་བ་
ཡི། །དགེ་བའི་མྱུ་གུ་དེ་མཐོང་ནས། ། ཕྱིར་ཞིང་གཞན་ལ་ཕན་བྱེད་པའི། །དགེ་
བའི་རྩ་བས་སྡོང་པོ་དག མ་ཆགས་འབྲས་བུར་བཅས་པ་ནི། ། སྤེལ་བར་ཤིན་་ཏུ་
བརྩོན་པར་གྱུར། །འདི་ནི་རྨད་བྱུང་སྤྱོད་པ་ཡིན། །དེ་ནས་དེ་ནི་སྦྱིན་པའི་ཆར་
རྒྱུན་དག ། འབེབས་པར་བྱེད་ལ་ཀླུ་ཡི་རྒྱལ་པོ་བཞིན། ། རྒྱལ་བའི་སྐུ་གདུང་
མཆོད་རྟེན་དགེ་འདུན་བཅས། །མཆོད་པར་བྱེད་ལ་ཉིན་མཚན་གཡེལ་བ་མེད། །
སྐྱེ་བོ་བག་མེད་གྱུར་པ་རྣམས་ལ་ཡང་། །བསྐུལ་བར་བྱེད་ཅིང་མངོན་པར་མཐོང་
བ་ཡི། །ཆོས་ཀྱི་འབྲས་བུ་དག་ཀྱང་སྟོན་པར་བྱེད། ། དེས་ནི་སྐྱེ་བོ་ཀུན་གྱི་དོན་
འགྱུར་བར། ། ཐུབ་པའི་དགོངས་པ་ཡོངས་ སུ་མཐུན་པར་བྱས། ། འདིས་ནི་་
འཇིག་རྟེན་ཕན་པར་བྱེད་པ་ཡིན། །དེ་ནས་རྒྱལ་པོ་རྒྱལ་བ་པོ་བདག་ཉིད་ཀྱི་རྣམ་
པར་དག་པའི་འབྲས་བུ་དེ་ལ་ཡིད་ཆེས་པའི་དབང་གིས། བཙུན་མོའི་འཁོར་
དང་བློན་པོ་དང་གྲོང་ཁྱེར་གྱི་མི་ཐམས་ཅད་དགེ་བའི་ལས་ཀྱི་ལམ་ལ་ཡང་དག་པར་
བཀོད་ཅིང་འཛིན་དུ་བཅུག་ནས། ། དེ་ཚེ་འཕོས་པ་ནའང་། གཞན་འཕྲུལ་
489



དབང་བྱེད་ཀྱི་ལྷ་རྣམས་དང་བསྐལ་པ་མཉམ་པར་སྐྱེས་ཏེ། ལྷའི་རྒྱལ་པོ་དབང་
བྱེད་ཀྱི་བུར་སྐྱེས་སོ་ཞེས་གྲགས་སོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་
སློབ་པར་འདོད་པས་དངོས་པོ་ཐམས་ཅད་ཆགས་པ་མེད་པར་བཏང་ཞིང་གཞན་
གྱི་དོན་ལ་སྨོན་ལམ་གདབ་པར་བྱའོ་ཞེས་ཀྱང་སྦྱར་བར་བྱའོ། །དོན་དེའང་བཅོམ་
ལྡན་འདས་ཀྱི་བཀའ་སྩལ་པ། དགེ་སློང་དག ཁྱེད་ཀྱིས་དེའི་ཚེ་དེའི་དུས་ན་
རྒྱུན་པོ་བར་གྱུར་པ་དེ་གཞན་ཞིག་ཡིན་པར་སེམས་ན། དེ་ལྟར་མི་ལྟའི། ང་
ཉིད་དེའི་ཚེ་དེའི་དུས་ན་རྒྱུན་པོ་བ་རྒྱལ་བ་པོ་ཞེས་བྱ་བར་གྱུར་ཏེ། །དམ་པའི་
ཆོས་ལ་དད་པའི་དབང་གིས། སྦྱིན་པ་བྱིན་ཅིང་སྨོན་ལམ་རྣམ་ པར་དག་པ་
བཏབ་པའི་མཐུས། | སྐྱེ་བ་དེ་ཉིད་ལ་མཐོང་བའི་ཆོས་ལ་འབྲས་བུ་ཐོབ་པར་གྱུར་
ནས་ལན་བརྒྱ་སྟོང་དུ་མར་ལྷ་དང་མི་རྣམས་ཀྱི་དབང་ཕྱུག་ལ་དབང་བྱེད་པར་གྱུར་
ཏེ། བླ་ན་མེད་པའི་བྱང་ཆུབ་ཀྱི་མཐར་གཏུགས་པར་གྱུར་ཏོ་ཞེས་གསུངས། །
རྒྱུན་པོ་བའི་སྐྱེས་པའི་རབས་ཏེ་བདུན་ཅུ་གསུམ་པའོ། ། ། །
ས་དོན་བཞི་བ། དེས་པའི་སྐྱེས་པའི་རབས། ། 1:|: :0
1:|:ཀྱི ༈ བདག་ཉིད་ཆེ་བའི་ཡོན་ཏན་དང་ལྡན་པ་རྣམས་ནི་སྨོན་ལམ་གྱི་དབང་
གིས་སེམས་ཅན་གྱི་སྡུག་བསྔལ་ཞི་བར་བྱེད་ཅིང་བླ་ན་མེད་པའི་བྱང་ཆུབ་ཏུ་སྨིན་
པར་བྱེད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་བཅོམ་
ལྡན་འདས་འདི་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། ལྷའི་དབང་པོ་
བརྒྱ་བྱིན་མིག་བཟང་ཞེས་བྱ་བར་གྱུར་ཏོ། ། ཞེས་གྲགས་སོ། ། སྙིང་རྗེའི་ཡོན་ཏན་
གྱིས་ནི་ཆེ་བ་རྣམས། །འདོད་པའི་ཡོན་ཏན་སྤངས་ཀྱང་འདོད་ཁམས་འཇུག །
འདོད་དང་བསམ་གཏན་རོ་མྱང་མི་བྱེད་པར། །དེ་དག་རྣམས་ལ་བརྩེ་བས་དོན་
ཡོད་སྤྱོད། །འདོད་ལ་ཞེན་པས་རང་དོན་དོར་གྱུར་བའི། ། ཚུལ་དང་མི་མཐུན་
གཞན་ཕྱིར་རང་དོན་འདོར། །དེ་བས་བརྒྱ་བྱིན་དཔལ་གྱི་ལོངས་སྤྱོད་ལའང༌། །
འདོད་པར་མི་བྱེད་བདག་ཉིད་བརྟན་པ་རྣམས། ། སྙིང་རྗེའི་དབང་གིས་སྤྱོད་པ་
490



དཔལ་དང་ལྡན། །ཨེ་མའོ་འདི་ནི་འཇིག་རྟེན་རྨད་དུ་བྱུང་། །དེ་ལྟར་ལྷ་རྣམས་ཀྱི་
དབང་པོ་དེ་ལྷའི་མིག་རྣམ་པར་དག་པས་ལྷ་དང་མིའི་འཇིག་རྟེན་ཀུན་ཏུ་རྟོག་པར་
བྱེད་ཅིང་སེམས་ཅན་རྣམས་བག་མེད་པ་ལས་ནི་བཟློག་བླ་ན་མེད་པའི་བྱང་
ཆུབ་ཀྱི་ལམ་ནི་རྗེས་སུ་སྟོན། ། གང་ན་སྡུག་བསྔལ་བའི་རང་བཞིན་ལས་བསྐྱབ་
པར་བྱ་དགོས་པ་དེ་དང་དེར་དུས་ལས་མི་འདའ་བར་ཡོངས་སུ་སྐྱོབ་པར་བྱེད་པོ་
ལས། དུས་གཞན་ཞིག་གི་ཚེ། འཛམ་བུའི་གླིང་དུ་གཏོགས་པ་འདི་ཉིད་དུ་
གྲོང་ཁྱེར་བརྒྱད་ཁྲི་བཞི་སྟོང་ཕྲག་བཞི་བཅུ་ཡོད་དེ། དེ་ན་གྲོང་ཁྱེར་དང་ཚོང་
དུས་དང༌། རི་ཁྲོད་སྟོང་ཕྲག་མང་པོ། སྲོག་ཆགས་བྱེ་བ་བརྒྱ་སྟོང་ཕྲག་མང་པོ་
གནས་པ་དེ་རྣམས་ཐམས་ཅད་ལ་ནད་ཆེན་པོའི་བསྐལ་བ་བྱུང་སྟེ། དེར་སེམས་
ཅན་རྣམས་ནད་སྣ་ཚོགས་ཀྱིས་བཏབ་པར་གྱུར་ཏེ། སེམས་ཅན་ཕལ་ཆེར་ལུས་
ཤུ་བ་དང་བརྣག་པ་དང༌། འབྲས་དང་། ཕོལ་མིག་དང་། མེ་དབལ་དང༌།
ཐོར་བུ་དང༌། རླུང་དང་། མཁྲིས་པ་དང་། བད་ཀན་གྱི་ནད་ཀྱིས་རྒྱས་པར་
གྱུར་ཏོ། །དེའི་ཚེ་སྨན་པ་སྟོང་ཕྲག་དུ་མ་སེམས་ཅན་དེ་དག་གི་ནད་ཞི་བར་བྱ་བའི་
ཕྱིར་བརྩོན་པ་བསྐྱེད་པར་གྱུར་ཀྱང་། སུས་ཀྱང་ནད་ཞི་བར་བྱེད་མ་ནུས་སོ། །
དེར་སེམས་ཅན་དེ་རྣམས་ཀྱིས་གསོ་བའི་དཔྱད་པ་མ་རྙེད་དེ། སྐྱབས་མེད་པ་
རྟེན་མེད་པ། སྡུག་བསྔལ་བར་གྱུར་པ་དེ་དག་སྨྲེ་སྔགས་རྣམ་པ་སྣ་ཚོགས་པ་
འདོན་པར་གྱུར་ཏེ། འདི་སྐད་དུ། ནད་འདི་ལས་ནི་ཐར་བྱེད་པ། | ལྷའམ་
ཀླུའམ་དྲི་ཟའམ། ། གནོད་སྦྱིན་དང་ནི་མི་ཡང་རུང༌། ། མི་མ་ཡིན་པའང་སུ་ཞིག་
ཡོད། ། སྡུག་བསྔལ་འདི་ལས་ ཐར་བྱེད་པ། །དེ་ལ་ནོར་རྣམས་ ཐམས་ཅད་་་བས་
བཏང༌། །རྗེས་སུ་བསྟན་པ་བཞིན་དུ་བྱ། །བྱས་པ་དག་ཀྱང་གསོ་བྱས་ཏེ། །ཀྱི་
ཧུད་བདག་ཅག་ནད་འདི་ལས། །ཀྱེ་མ་སུ་ཡིས་ཐར་པར་བྱེད། ། དེ་སྐད་དུ་སྡུག་
བསྔལ་བའི་སྒྲ་ཆེན་པོ་བསྒྲགས་པར་གྱུར་ཏོ། །དེའི་ཚེ་ལྷ་རྣམས་ཀྱི་དབང་པོ་བརྒྱ་
བྱིན་མིག་བཟང་དེས། ལྷའི་མིག་དང་ལྷའི་རྣ་བ་རྣམ་པར་དག་པས་སེམས་ཅན་
ནད་སྣ་ཚོགས་ཀྱིས་བཏབ་པ་དེ་ཡང་མཐོང་། སྡུག་བསྔལ་བའི་སྒྲ་ཆེན་པོ་འབོད་
491



པ་དེ་ཡང་ཐོས་ནས་སྙིང་རྗེ་ཆེན་པོའི་སེམས་སྐྱེས་ཏེ་འདི་སྙམ་དུ། །བདག་གིས་ཅི་
ནས་སེམས་ཅན་སྡུག་བསྔལ་བ། གནས་དང་རྟེན་དང་སྐྱབས་མེད་པར་གྱུར་པ་
འདི་རྣམས་ཀྱི་གནས་དང་རྟེན་དང་སྐྱབས་སུ་གྱུར་པར་བྱའོ། ། སྙམ་དུ་བསམ་པར་
གྱུར་ཏོ། ། བརྟན་པ་རྣམས་ནི་གཞན་གྱི་སྡུག་བསྔལ་བ། །དེ་ནི་བདག་གི་སྡུག་
བསྔལ་ཉིད་དུ་འགྱུར། །གཞན་གྱི་གནས་སྐབས་བདེ་བ་བསྐྱབ་པ་ལའང༌། །བདག་
གིས་སྡུག་བསྔལ་བརྒྱ་ཕྲག་ཁུར་བར་བྱེད། །གཞན་བདེ་བ་ཡི་སྙིང་རྗེའི་བདག་ཉིད་
རྣམས། །བདག་གི་བདེ་བ་བླ་ན་མེད་པར་སེམས། །དེ་འདྲ་བ་དག་སྲིད་ན་གཞན་
དོན་གྱི།། སྡུག་བསྔལ་རྣམས་ལ་དགྱེས་པའི་དབང་གིས་འཇུག་ ། དེ་ནས་བདག་
ཉིད་ཆེན་པོ་དེས། འཛམ་བུའི་གླིང་གི་དབུས་ན་གྲོང་ཁྱེར་ཆེན་པོ་ཀུ་རུ་ཞེས་བྱ་བ་
ཡོད་པ་དང་། ཧ་ཅང་ཡང་ཐག་མི་རིང་བ་ཞིག་ཏུ་སྲོག་ཆགས་དེས་པ་ཞེས་བྱ་བ་
ཞིག་ཏུ་བརྫུས་ཏེ་སྐྱེས་ནས། སྟེང་གི་བར་སྣང་ལ་ལྷའི་སྒྲ་འདི་ལྟར་དུ་བསྒྲགས་ཏེ་
འཛམ་བུའི་གླིང་ཐམས་ཅད་དུ་ཚིག་གིས་གོ་བར་བྱས་པ། ཀུ་རུའི་གྲོང་ཁྱེར་ཉེ་བ་
ན། །སྲོག་ཆགས་དེས་པ་བྱ་བ་ཡོད། །དེ་ཡི་ཤ་ལ་སུས་ཟོས་པ། །དེ་ནི་ནད་རྣམས་
ཐར་བར་འགྱུར། །འཇིགས་པར་མི་བྱེད་སྐྲག་པར་མི་བྱེད་པར། ། ཅི་ལྟར་འདོད་
པར་དེ་ཡི་ཤ་ལོང་ཤིག །དེ་ལ་ཁྲོ་མེད་གཤེ་མེད་གནོད་སེམས་མེད། །འཛམ་བུའི་
གླིང་འདིར་དེ་ནི་སྨན་ཡིན་ནོ། །དེ་ལྟར་གྲོང་དང༌། གྲོང་ཁྱེར་དང༌། གྲོང་
བརྡལ་དང༌། ཚོང་དུས་དང༌། རི་ཁྲོད་དེ་དག་ན་སེམས་ཅན་ནད་པ་ཇི་སྙེད་
ཡོད་པ་དེ་དག་གིས་སྒྲ་དེ་ཐོས་ནས་གྲོང་ཁྱེར་ཆེན་པོ་ཀུ་རུ་ག་ལ་བ་དང་། སྲོག་
ཆགས་ཀྱི་རྣམ་པ་དེས་པ་ག་ལ་བ་དེར་སོང་སྟེ་ཕྱིན་ནས། སྲོག་ཆགས་དེས་པའི་
ལུས་ལ་ཤ་བཅད་ཅིང་ཁྱེར་ཡང་དེའི་ལུས་ལ་ཤ་ཟད་པར་མ་གྱུར་ནས། དེས་པས་
ཚིགས་སུ་བཅད་པ་འདི་སྨྲས་སོ། །བདེན་པ་གང་གིས་བྱང་ཆུབ་ཐོབ་གྱུར་ཞིང༌། །
བདག་གི་ཡེ་ཤེས་ཟད་པར་མི་འགྱུར་བ། །བདེན་པ་དེས་ནི་བདག་གི་ལུས་ལས་
ཤ། །འདི་ནི་ནམ་ཡང་ཟད་པར་མ་གྱུར་ཅིག །དེ་ལྟར་ཕྱོགས་བཞིའི་སེམས་ཅན་
ནད་པ་ཇི་སྙེད་ཡོད་པ་དེ་དག་ཐམས་ཅད་ཀྱིས་སྲོག་ཆགས་ཀྱི་རྣམ་པ་དེས་པའི་ལུས་
492



ལས་ཤ་བཅད་ཅིང་ཁྱེར་ཡང་ལུས་ལ་བྲིའམ་གང་བར་ཡང་མི་མངོན་ཏེ། །ཡང་
ཡང་བཅད་ཀྱང་ཕྱིར་སྐྱེ་བར་གྱུར་ཏོ། །སྨོན་ལམ་སྟོབས་ཀྱིས་གཞན་ལ་ཕན་པའི་
ལུས། །ནད་རྣམས་སེལ་བྱེད་སྨན་གྱི་རྒྱལ་པོ་མཆོག །གང་གི་ལུས་ལ་ཟད་པ་མེད་
གྱུར་པ། །ནམ་མཁའི་ངོས་ལ་བཅད་པར་བྱས་པ་བཞིན། །དེ་ལྟར་སེམས་ཅན་ཇི་
སྙེད་པ་རྣམས་ཀྱིས་སྲོག་ཆགས་ཀྱི་རྣམ་པ་དེས་པའི་ཤ་ཟོས་པ་དེ་དག་ཟོས་མ་ཐག་
ཏུ་ནད་ཐམས་ཅད་ཞི་བར་གྱུར་ཏེ། ནད་མེད་པར་བདེ་བ་དང་ལྡན་པར་གྱུར་
ཏོ། །དེ་ལྟར་མཐར་གྱིས་འཛམ་བུའི་གླིང་གི་སེམས་ཅན་ཐམས་ཅད་ཀྱི་ནད་ཞི་བར་
གྱུར་ནས། འཛམ་བུའི་གླིང་གི་སྐྱེས་པ་དང་། བུད་མེད་དང་། ཁྱེའུ་དང་བུ་
མོ་དག་འདི་སྙམ་དུ་སེམས་པར་གྱུར་ཏེ། སྲོག་ཆགས་ཀྱི་རྣམ་པ་དེས་པ་དེས་
བདག་ ཅག་ རྣམས་ ནད་ ལས་ ཡོངས་ སུ་ ཐར་ཞིང༌། ནད་ མེད་ པར་ བྱས་ ཏེ།
བདེ་ཞིང་འགྱུར་བ་མེད་པར་བྱས་ཀྱི། བདག་ཅག་གིས་དེ་ལ་མཆོད་པའི་ལས་
ཤིག་བྱའོ་སྙམ་ནས། དེ་དག་ཐམས་ཅད་གཅིག་ཏུ་འདུས་ཏེ། སྲོག་ཆགས་ཀྱི་
རྣམ་པ་དེས་པ་ག་ལ་བ་དེར་སོང་ནས་ཐལ་མོ་སྦྱར་ཏེ། སྲོག་ཆགས་ཀྱི་རྣམ་པ་
དེས་པ་ལ་ཚིགས་སུ་བཅད་པས་སྨྲས་པ། ཁྱོད་ནི་བདག་ཅག་ གནས་དང་ས་
སྐྱབས། །ཁྱོད་ནི་བདག་ཅག་སྨན་པ་སྨན། །ཁྱོད་ལ་མཆོད་པ་གང་བགྱི་བ། ། ཁྱོད་
ཀྱིས་བདག་ཅག་བཀའ་སྩོལ་ཅིག །དེ་ནས་བྱང་ཆུབ་སེམས་དཔའ་སེམས་ཅན་དེ་
རྣམས་ཀྱི་སེམས་རྣམ་པར་གྱུར་པ་རིག་ནས། དེས་པའི་ལུས་དེ་མི་སྣང་བོར་བྱས་
ཏེ། བདག་ཉིད་བརྒྱ་བྱིན་གྱི་ལུས་དྲི་མ་མེད་པ་གསལ་ཞིང་རྣམ་པར་མཛེས་པ་
ལྷའི་རྒྱན་ཐམས་ཅད་ཀྱིས་རྣམ་པར་བརྒྱན་པ། གཟི་བརྗིད་ཆེ་ཞིང་འོད་འབར་
བ། སྐྱེ་བོའི་ཚོགས་ཆེན་པོ་དེ་རྣམས་ལ་བསྟན་ནས་ཚིགས་སུ་བཅད་དེ་སྨྲས་པ།
དེ་ལ་ནོར་དང་ཟས་སྐོམ་དང༌། །གསེར་དང་འབྲུ་རྣམས་དགོས་པ་མེད། །ལྷ་
དབང་ང་ཡིན་ཤེས་པར་བྱོས། །དེ་བས་དད་པའི་སེམས་ལྡན་རྣམས། །ཐམས་ཅད་
ལྷན་ཅིག་མཐུན་པར་ནི། །དགེ་བ་བཅུ་ཡི་ལས་ལམ་སྲུངས། །སེམས་ཅན་ཀུན་ལ་
ཕན་པའི་ཕྱིར། །བྱང་ཆུབ་སྨོན་ལམ་བརྟན་པ་ཐོབ། །ཕན་པའི་དངོས་པོ་ཉིད་ཀྱི་
493



སེམས། །ཅིག་ལ་ཅིག་ཀྱང་བྱམས་པ་སྐྱེད། །དེ་ལྟར་བྱས་ན་ཁྱེད་ཅག་རྣམས། །
ཀུན་ཏུ་བདེ་བ་ཉིད་དུ་འགྱུར། གང་ན་འཇིག་རྟེན་བདེ་བ་འབྱུང་བའི་རྒྱུ། །དམ་
པ་རྣམས་ཀྱི་རྗེས་སུ་སློབ་པ་ཡིན། །དེ་བས་ཅི་ནས་བག་ཡོད་ལྡན་པ་ཡིས། །སྦྱིན་
དང་ཚུལ་ཁྲིམས་སྤྱོད་པ་དོན་ཡོད་པར། །བྱང་ཆུབ་སེམས་ཀྱི་ལྗོན་ཤིང་རབ་བསྐྱེད་
ན། །རིང་བོར་མི་ཐོགས་རྫོགས་པའི་འབྲས་བུ་འབྱུང་། །དེ་སྐད་ཅེས་རྗེས་སུ་་
བསྟན་ནས་གཞན་ཡང་ཆོས་ཀྱི་གཏམ་གོ་སླ་ཞིང་ཡུན་དུ་བདེ་བར་གནས་པའི་རྒྱུ་
རྗེས་སུ་གདམས་ནས་ཡང་དག་པར་འཛིན་དུ་བཅུག ཡང་དག་པར་གཟེངས་
བསྟོད། ཡང་དག་པར་རབ་ཏུ་དགའ་བར་བྱས་ནས། ཁ་ཅིག་ནི་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད། ལ་ལ་ནི་ཆོས་རྣམས་ལ་
ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་ཐོབ་པར་གྱུར་ཏེ།
སེམས་ཅན་ཚད་མེད་པ་རྣམས་ཡོངས་སུ་སྨིན་པར་གྱུར་ཏོ། །དེ་གྱུར་སེམས་ཅན་དེ་
རྣམས་ཀུན། ། བརྒྱ་བྱིན་ལས་ནི་ཚིག་ཐོས་ནས། །རབ་ཏུ་དགའ་ཞིང་གུས་པ་
ཡིས། ། ཡོངས་སུ་དག་པར་གྱུར་པའི་ལམ། ། དགེ་བ་བཅུ་དང་མཐུན་པར་གྱུར།
ཁ་ཅིག་ཆོས་རྣམས་ལེགས་མཐོང་ལ། །གཞན་དག་བྱང་ཆུབ་སེམས་བསྐྱེད་པའི། །
རྨད་བྱུང་གནས་ལ་བཀོད་པར་གྱུར། །དེ་ནས་འགྲོ་བ་ཆོས་ལམ་མཐུན་གྱུར་ཏེ། །
ཇི་ལྟར་སེམས་ཅན་ནད་མེད་བདེ་ཐོབ་པ། །དེ་ལྟར་ལྷ་དབང་ཡོངས་སུ་ཚིམ་པར་
གྱུར། །མི་སྣང་གྱུར་ཏེ་རང་གི་གནས་སུ་སོང༌། །འཛམ་བུའི་གླིང་དེར་གནས་པའི་
སྐྱེས་པ་དང་། །ཁྱེའུ་བུད་མེད་བུ་མོ་དེ་རྣམས་ཀུན། ། དེ་ནས་བཟུང་སྟེ་རྣམ་པ་
ཐམས་ཅད་དུ། །གཅིག་ཀྱང་ལོག་པར་ལྟུང་བར་མ་གྱུར་ཏོ། །དེ་ལྟར་བྱང་ཆུབ་
སེམས་དཔའི་སྤྱོད་པ་རྨད་དུ་བྱུང་བ་གཞན་ལ་ཕན་པར་བྱེད་པའི་སྨོན་ལམ་གྱི་མཐུ་
ནི་དཔག་ཏུ་མེད་དོ་ཞེས་སངས་རྒྱས་ཀྱི་ཡོན་ཏན་བསྔགས་པ་དང༌། བྱང་ཆུབ་
སེམས་དཔའི་རྗེས་སུ་སློབ་པར་འདོད་པས། འདི་ལྟ་བུའི་རྨད་དུ་བྱུང་བའི་སྤྱོད་
པ་ལ་བསླབ་པར་བྱའོ། །དེ་བཞིན་དུ་རིམ་གྲོ་བསྐྱེད་དེ་དམ་པའི་ཆོས་མཉན་པ་
ལའང་བརྗོད་པར་བྱའོ། ། དེས་པའི་སྐྱེས་པའི་རབས་ཏེ་བདུན་ཅུ་བཞི་བ་དང་དལ་བ་བས་
494



པའོ། ། ། ། 21:|: : # ། ༡༢ ཀྱིའི་| ལ 1:|:ཀྱི ང བ
དོན་ལྔ་བ། གླང་པོ་ཆེ་མཆེ་བ་དྲུག་པར་སྐྱེས་པའི་རབས། །
1/g/ ༈ སྐྱེས་བུ་དམ་པ་རྣམས་ནི་དུད་འགྲོར་གྱུར་ཀྱང་སྙིང་རྗེ་ཆེན་པོའི་སྟོབས་
ཀྱིས། བདག་ཉིད་ཀྱི་སྡུག་བསྔལ་བ་ཐམས་ཅད་བཟོད་པར་བྱེད་ཅིང༌། རྨད་
དུ་བྱུང་བའི་སྤྱོད་པས་གདུག་པར་བྱེད་པའི་དགྲ་བོ་རྣམས་ཀྱང་སེམས་མགུ་བར་
བྱེད་དོ། །དེ་ཡང་འདི་སྐད་ཐོས་ཏེ་སྔོན་བྱུང་བ་འདས་པའི་དུས་ན་འཛམ་བུའི་
གླིང་འདི་ཉིད་དུ་གང་ན་ནགས་ཚིང་ཚིང་དང༌། གེལ་བ་དང༌། ཤིང་སཱ་ལ་
དང་། བ་ལ་ཤས་མཛེས་པར་བྱས་པ། ཕྱོགས་ཐམས་ཅད་ན་དྲི་མ་མེད་པའི་
འབབ་ཆུ་དུ་མ་འབབ་པ། པདྨ་དང་ཨུཏྤ་ལས་གང་བའི་མཚོ་དང་ལྟེང་ཀ་དངུལ་
གྱི་མེ་ལོང་ལུང་མེད་པ་ལྟ་བུས་བརྒྱན་པ། རྩྭ་སྔོན་པོ་རྨ་བྱའི་མགྲིན་པ་ལྟ་བུས་
གང་བའི་ས་ཕྱོགས་ཤིག་ན། བྱང་ཆུབ་སེམས་དཔའ་འདི་རེ་ཞིག་ཅིག་གླང་པོ་
ཆེའི་རྒྱལ་པོ་མཆེ་བ་དྲུག་པ། གངས་རིའི་དུམ་བུ་འགྲོ་ཤེས་པ་ལྟ་བུ་ཞིག་ཏུ་གྱུར་
ཏོ་ཞེས་གྲགས་སོ། །དེ་ནི་ལུས་བཟང་སྙིང་སྟོབས་ཆེ་བ་དང་། །རྣམ་པར་དག་ཅིང་
སྦྱངས་པའི་ངང་ཚུལ་སྤྱོད། །གངས་རི་ལྟར་མཛེས་ལུས་ནི་རབ་ཏུ་བརྟན། ། རྡུལ་
གྱི་དྲི་ཞིམ་དྲེགས་པའི་གདོང་བརྒྱན་པ། །པདྨའི་རྩ་བ་ལྟར་དཀར་མཆེ་བ་དྲུག །
རབ་མཛེས་གདོང་ནི་པདྨ་འབར་བ་བཞིན། ། དེ་ཡིས་ནགས་ཁྲོད་མཆོག་དེ་མཛེས་
པར་བྱས། ། རྫུ་འཕྲུལ་གྱིས་ནི་རྣམ་པར་བཀོད་པ་བཞིན། ། དེའི་ཚེ་བ་ལང་མོ་
མཆོག་ཏུ་ཡིད་འཕྲོག་མ་ཞེས་བྱ་བ་དང་། གཞན་ཡང་གླང་པོ་ཆེའི་ཚོགས་ཀྱི་ཁྱུ་
ཆེན་པོ་རྣམས་ཀྱང་དེའི་སྤྱོད་ཚུལ་རྣམ་པར་དག་པས་གདམས་པ་བཞིན་དུ་རྗེས་སུ་
འབྲང་ཞིང་གནས་སོ། །དེའི་ཚེ་ལུས་འཕགས་ཀྱི་རྒྱལ་པོ་ཆེན་པོའི་བཙུན་མོ་དམ་པ་
ལ་བུ་མོ་ཞིག་བཙས་ཏེ། དེ་ཆེན་མོར་གྱུར་པའི་ཚེ་ཡུལ་ཀཱ་ཤིའི་རྒྱལ་པོ་ཚངས་སྦྱིན་
ལ་བྱིན་ཏེ། དེ་ཚེ་རབས་སྔ་མའི་བག་ཆགས་ངན་པའི་རྣམ་པར་རྟོག་པ་ཡོད་པའི་
དབང་གིས། བྱ་ར་བ་རྣམས་ཀྱིས་གླང་པོ་ཆེ་མཆེ་བ་དྲུག་པ་བྱ་རས་སོང་བར་བྱེད་
495



དུ་བཅུག་སྟེ། དེ་ནས་དེས་རྒྱལ་པོ་ཚངས་སྦྱིན་ལ་སྨྲས་པ། ལྷ་ཕྱོགས་ཆེ་གེ་མོ་
ཞིག་ན་གླང་པོ་ཆེ་མཆེ་བ་དྲུག་པ་ཞིག་མཆིས་ཞེས་མཆི་ན། དེའི་མཆེ་བ་བདག་ལ་
འཚལ་བ་ཞིག་མཆིས་ཀྱིས། ལྷས་གྲོང་མི་རྣམས་ལ་བཀའ་སྩལ་ཏུ་གསོལ། དེ་
ནས་རྒྱལ་པོས་ཡུལ་ཐམས་ཅད་ན་གནས་པའི་རྔོན་པ་རྣམས་བཀུག་སྟེ་བསྒོ་བ།
ཤེས་ལྡན་དག་དེང་ལ། ཕྱོགས་ཆེ་གེ་མོ་ཞིག་ན། གླང་པོ་ཆེ་མཆེ་བ་དྲུག་པ་ཞིག་
འདུག་པ་དེའི་མཆེ་བ་དགོས་ཀྱི་མྱུར་དུ་ཁྱེར་ཏེ་ཤོག་ཅིག ལྷ་བཀའ་བཞིན་དུ་
འཚལ་ཞེས་རྔོན་པ་དེ་རྣམས་ཀྱིས་རྒྱལ་པོ་ཚངས་སྦྱིན་ལ་མཉན་ཏོ། །དེ་ནས་རྔོན་
པ་དེ་རྣམས་ཀྱི་སྡེ་དཔོན་གང་ཡིན་པ་དེས་རྔོན་པ་རྣམས་ལ་སྨྲས་པ། ཤེས་ལྡན་
དག་རང་རང་གི་ལས་ལ་འབད་ཅིང་འདུག་ཅིག་དང༌། ཁོ་བོ་ཁོ་ན་འགྲོའོ་ཞེས་
དེས་གཏོར་མའི་ཆོ་ག་བྱས། གོ་བགོས་ མདའ་དུག་ཅན་ལག་ན་ཐོགས་གཞུ་་་
བརྡུངས་ཏེ་གླང་བོ་ཆེ་ཚོལ་ཞིང་སོང་བ་ལས་ཕྱོགས་དེར་ཕྱིན་པ་དང༌། དེས་དེ་ཁྱུ་
ལས་བཀར་ཏེ། ཆུང་མ་དང་ལྷན་ཅིག་དགའ་མགུར་རྒྱུ་ཞིང་བག་བརྐྱང་ སྟེ་
འདུག་པ་མཐོང་ངོ༌། །སྨྲས་པ། ཨུཏྤལ་པདྨ་མོད་པའི་ཆུ་ལྡན་ཡུལ་ཕྱོགས་སུ། །
གླང་ཆེན་དབང་པོ་མེ་ཏོག་ཀུནྡ་ཟླ་བ་དང༌། །བ་ཡི་འོ་མ་དང་ནི་བ་མོའི་མདོག་ཅན་
ཏེ། ། གངས་རི་བརྩེགས་པ་འགྲོ་བ་ལྟ་བུ་དེ་ཡིས་མཐོང༌། ། གླང་ཆེན་མཆོག་གི་
དབང་བོ་ཟླ་བ་འདྲ་བ་དེ། །མཆེ་བ་དྲུག་པ་ཟླ་བའི་འོད་ཟེར་ལྟར་སྤ་བ། ། པདྨ་
དཀར་པོའི་ཕུང་ཆེན་གྱེན་དུ་འཕགས་པ་ལ། །པདྨའི་རྩ་ལས་དྲི་མེད་འདུག་ཅིང་
རྟེན་པ་ལྟ། །དེ་ནས་རྔོན་པ་དེ་ལུས་ལ་གོས་ངུར་སྨྲིག་བགོས། མདའ་གཞུ་མཆན་
དུ་བཅུག་ནས་འཁྲུ་ཤིང་ཚང་ཚིང་གི་ནང་ནས། འཇབ་ཅིང་གོམ་པ་བརྟན་ཏེ་
དལ་བུས་ཉེ་བར་སོང་བ་དང༌། དེ་ནས་བ་ལང་མོ་དེས་རྒྱང་རིང་པོ་ཁོ་ནས་
མཐོང་ནས། དེས་གླང་པོ་དེ་ལ་སྨྲས་པ། ལྷ་ཚུར་སྤྱོན་མི་ཞིག་མཆིས་ཀྱིས་
གཞན་དུ་བཞུད་དོ། །དེས་སྨྲས་པ། མི་ཅི་འདྲ་བ་ཞིག དེས་སྨྲས་པ། གོས་
ངུར་སྨྲིག་ཅན་ཞིག་གོ། བྱང་ཆུབ་སེམས་པས་སྨྲས་པ།་གལ་ཏེ་དེ་ལྟ་ན་ནི་
བག་མ་ཚ་ཞིག ངུར་སྨྲིག་ལས་ནི་མི་དགེ་བ་མི་འབྱུང་ངོ༌། ། ཅིའི་ཕྱིར་ཞེ་ན།
496



འདི་ནི་སྙིང་རྗེའི་བདག་ཉིད་བྱམས་པའི་ཡིད་ལྡན་པ། ། གཞན་གསོད་དགའ་བ་
སྦས་པ་རྣམས་ཀྱི་རྒྱལ་མཚན་ཏེ། །ཟླ་བས་བསིལ་བ་འབའ་ཞིག་བྱེད་ཀྱི་གདུང་མེད་
ལྟར། །འདི་ལས་འཇིགས་པ་མི་འབྱུང་འདི་ལས་ཞི་བ་འཐོབ། །དེ་ནས་བ་ལང་མོ་
དེ་དང་བྱང་ཆུབ་སེམས་དཔའ་དེ་ཡང་བག་ཚ་བ་མེད་པར་གནས་པ་ལས། དེ་
ནས་རྔོན་པ་དེས་ཚང་ཚིང་གི་ནང་དུ་ཞུགས་ནས་མདའ་དུག་ཅན་གྱིས་གནད་དུ་
བསྣུན་ཏོ། །དེ་ནས་བ་ལང་མོ་དེས་བྱང་ཆུབ་སེམས་དཔའ་ལ་སྨྲས་པ། ལྷ་ཅི་ད་
ཆོས་གོས་ཅན་ལས་བསྙེམས་པ་བྱུང་ངམ་མ་བྱུང༌། བྱང་ཆུབ་སེམས་པས་སྨྲས་པ།
སྙིང་གི་གདུག་པ་མ་བྱེད་མ་བྱེད་ཅིག །ཉེས་འདི་ཐུབ་པའི་ན་བཟའ་འདི་མིན་
གྱི། །ཉེས་འདི་ཉོན་མོངས་དབང་དུ་སོང་བ་ཡི། ། སེམས་ལྡན་སྙིང་རྗེ་རྣམ་པར་
སྤངས་པའི་ཡིན། །སྐྱེ་བོ་མ་རྨོངས་སེམས་ལྡན་རྟོག་པ་ཅན། །སུ་ཡིས་གསེར་གྱིས་
གཡོགས་པའི་ལྕགས་ལས་ནི། ། མི་རྣམས་སླུ་བར་བྱེད་ཅེས་བསམས་ནས་སུ། །
གསེར་དེ་ལྕགས་དང་འདྲ་བ་ཉིད་དུ་བལྟ། །འདི་ཡིས་མདའ་དང་གཞུ་དང་ཡིད་
གདུག་པ། ། གང་ཡིན་དེ་ནི་གདུག་པ་ཉིད་དུ་ཤེས། །ངུར་སྨྲིག་མཆོག་ཏུ་ཞི་བ་འདི་
ཡང་ནི། །རྟག་ཏུ་ཞི་བ་ཉིད་དུ་བློ་ཡིས་རྟོགས། །དེ་ནས་བ་ལང་མོ་དེ་མི་བཟོད་པ་
སྐྱེས་ནས་སྨྲས་པ། བདག་ནི་ཚིག་འདི་དག་གིས་བདེ་བར་བསྐྲུན་པ་ཁྱོད་གསོད་
པ་བཏང་སྙོམས་སུ་བགྱིད་རྔོ་མི་ཐོག་པས་བདག་གིས་འདི་ཡན་ལག་དང་ཉིང་ལག་
རྣམས་དཀྲུག་གཡེང་དབུག་ག ཤེག་གཞོམ་པར་བགྱིའོ། །དེ་ནས་བྱང་ཆུབ་སེམས་
པས་འཛུམ་ཕྱུང་ནས་སྨྲས་པ། ཚོ་ ཨེ་མའོ་ཉོན་མོངས་པའི་འབྱུང་པོ་གསོད་པའི་
བྱང་ཆུབ་སེམས་དཔའི་ཆུང་མའི་མངོན་པར་ཞེན་པ་རུང་བ་མ་ཡིན་ནོ། ། ཅི་འདི་
ཡང་མི་ཤེས་སམ། འབྱུང་པོའི་གདོན་གྱིས་ཐེབས་པ་སེམས་རྨོངས་པ། །ནད་པ་
དེས་ནི་སྨན་པ་མི་བཀུར་ཏེ། །དེ་ལ་སྨན་པས་གནོད་པར་མི་བྱེད་ཀྱི། །འབྱུང་པོ་དེ་
ཟིལ་གྱིས་མནན་ནས་འཇོམས། ། དེ་བཞིན་ཉོན་མོངས་གདོན་གྱིས་ཐེབས་པ་་་
ཡིས། །སྐྱེ་བོ་སེམས་རྨོངས་འདི་ནི་སྡིག་པར་བྱེད། །དེ་ལ་བདག་ཤེས་ཉོན་མོངས་
གདོན་བྱེད་ཀྱི། །ཉོན་མོངས་པ་ཡིས་ཕམ་བྱས་རྣམས་ལ་མིན། །ལྷན་ཅིག་སྤྱོད་མ་
497



བདག་གིས་བྱང་ཆུབ་ཐོབ་ནས་སྲིད་གསུམ་འདི། ། གྲགས་པས་ཀུན་བཀང་ཉོན་
མོངས་གཡོན་ཅན་དྲན་འདུལ་བརྟན་པ་དང༌། ། དྲག་པོ་འཇོམས་བྱེད་ཕྱེར་བརླག་
བཅད་ཅིང་བཏག་དང་སྐམ་པ་དང༌།རབ་ཏུ་བསྐམས་པས་རིང་པོ་མི་ཐོགས་ཤིན་
ཏུ་ཚར་བཅད་བྱ། །དེ་ནས་བྱང་ཆུབ་སེམས་དཔའི་ཚིག་རྣམས་ཀྱིས་བ་ལང་མོ་དེ་
སྙིང་རྩ་བྲི་བར་བྱས་པས་ཅང་མི་སྨྲ་བར་འདུག་གོ །དེ་ནས་གླང་པོ་ཆེའི་ཚོགས་
དེས་བྱང་ཆུབ་སེམས་དཔའི་དྲུང་དུ་དོང་བ་དང༌། བྱང་ཆུབ་སེམས་པས་ས་
བསམས་པ། གླང་པོ་ཆེ་འདི་དག་གིས་འདི་ཉིད་དུ་རྔོན་པ་འདི་ལ་གནོད་པ་
བསྐྱེད་ན་མི་རུང་ངོ་སྙམ་མོ། །འདི་ནི་ཆོས་ཉིད་ཡིན་ཏེ། བྱང་ཆུབ་སེམས་པ་
རྣམས་ནི་ལུས་ཀྱིས་ལོག་པར་ལྟུང་བར་འགྱུར་གྱི། སེམས་ཀྱིས་ནི་མ་ཡིན་པས་དེ་
རྔོན་པ་དེའི་མདུན་དུ་སོང་ནས་མིའི་སྐད་ཀྱིས་མ་འཇིགས་ཤིག་ཅེས་སྨྲས་ཏེ། །
དབུགས་ཕྱུང་ནས་བྲང་འོག་ཏུ་སྦས་ཏེ་འདུག་གོ །གླང་པོ་ཆེ་རྣམས་ཀྱང་སྐད་
ཅིག་བཏགས་ནས་ཕྱོགས་དེ་ནས་གཞན་དུ་བཏང་ངོ༌། ། གླང་པོ་ཆེ་རྣམས་དོང་བ་
དང་དེས་རྔོན་པ་ལ་སྨྲས་པ། ཀྱེ་ནང་རྗེ་ཤེས་པར་གྱིས་ཤིག གླང་པོ་ཆེ་རྣམས་
དོང་གིས། ད་ནི་རང་གི་དགོས་པ་བྱོས་ཤིག རྔོན་པས་བསམས་པ། བདག་
འདྲ་བའི་མི་ནི་ཐ་ཤལ་ཡིན་ཏེ། དུད་འགྲོའི་སྐྱེ་གནས་སུ་སོང་བ་འདིས་ཀྱང་ཡོན་
ཏན་འདི་ལྟ་བུ་དག་གི་དད་པ་བསྐྱེད་དོ་སྙམ་ནས། དེས་སྐད་ཕྱུང་སྟེ་དུས་པ་
དང་། དེ་ནས་བྱང་ཆུབ་སེམས་པས་སྨྲས་པ། ཀྱེ་ནང་རྗེ་ཅིའི་ཕྱིར་དུ། རྔོན་
པས་སྨྲས་པ་བསྣུན་ནོ། །བྱང་ཆུབ་སེམས་དཔའ་མི་དགའ་ནས་བསམས་པ། མ་
ལ་འདི་བདག་གིས་སྐྱབས་བྱས་པའི་གནོད་པར་གྱུར་པའམ། བ་ལང་མོ་འདིས་
བདག་གསོད་པ་ལས་མི་བཟོད་པ་སྐྱེས་པས། འདི་ལ་མི་དགའ་བ་ཅུང་ཟད་ཅིག་
བྱས་པར་མ་གྱུར་ཏམ་སྙམས་ནས་རྔོན་པ་དེ་ལ་སྨྲས་པ། ཀྱེ་ནང་རྗེ་ཁྱོད་ལ་སུ་
ཞིག་གིས་བསྣུན། དེ་ནས་རྔོན་པ་དེ་མིག་མཆི་མའི་རྦ་རླབས་ཀྱིས་གང་བཞིན་དུ་
སྨྲས་པ། གླང་ཆེན་དབང་པོ་ཁྱོད་ཀྱི་ནི། ། ལུས་ལ་བདག་གིས་མདའ་ཡིས་་་་
བསྣུན། ། ཁྱོད་ཀྱི་ཡོན་ཏན་ཚོགས་ཀྱི་མདའ། །བདག་གི་སེམས་ལ་བསྣུན་པར་
498



གྱུར། །དུག་ཅན་མདའ་ཡིས་ཕོག་པ་ཡིས། ། ལུས་རྣམས་སྐྱེ་བར་འགྱུར་བ་སྟེ། །
ཡོན་ཏན་གྱིས་ནི་མདས་ཕོག་པའི། །མི་མཁས་རྣམས་ནི་སྐྱེ་མི་འགྱུར། །གཤེད་མ་
ལ་ཡང་སྙིང་རྗེ་བ། །འདི་འདྲ་གང་ལ་ཡོད་གྱུར་པ། ། ཡོན་ཏན་རྒྱ་མཚོ་ཁྱོད་ཀྱི་
ནི། །ཡོན་ཏན་དེ་བརྗོད་སུ་ཡིས་ནུས། །མདོར་ན་བདག་གིས་མི་སྙམ་པའི། །བློ་
ཡང་བདག་ལ་མི་འབྱུང་གི །བདག་ལུས་ཡོན་ཏན་གྱིས་སྟོང་པ། །འདི་ལ་ཚིག་པ་
ཟ་བ་སྐྱེས། །མི་ཡི་ཤ་ཚུགས་ལྡན་ཡང་བདག་། དུད་འགྲོའི་སྐྱེ་གནས་སོང་བ་
ཡིན། །གླང་ཆེན་མཆོག་ཁྱོད་དུད་འགྲོ་ཡི། །སྐྱེ་གནས་ཤ་ཚུགས་འཆང་ཡང་མི། །
ཤ་ཚུགས་ཙམ་གྱིས་དུད་འགྲོའམ། ། མིར་ཡང་བརྩི་བ་མ་ཡིན་གྱི། ། གང་ལ་ཡོན་
ཏན་ཉེར་དམིགས་པ། །དེ་ནི་མི་ཤེས་བྱ་བར་དྲན། །བྱང་ཆུབ་སེམས་པས་སྨྲས་པ།
ཡོན་ཏན་གྱིས་བསྟོད་པར་བྱེད་པའི་ཚིག་གིས་གཏམ་གྱི་བར་ཆད་བྱེད་པ་ཐོང་ལ།
དོན་ཅི་ཞིག་གི་ཕྱིར་ཁྱོད་ཀྱིས་ང་ལ་མདའ་བསྣུན་པ་མྱུར་དུ་སྨྱོས་ཤིག དེས་སྨྲས་
པ། རྒྱལ་པོའི་ནན་ཏུར་གྱིས་བདག་གིས་བྱ་བ་མ་ཡིན་པ་འདི་བྱས་ཏེ། ཁྱོད་ལ་
དགོས་པ་ཅི་ཞིག་ཡོད་དོ། །བྱང་ཆུབ་སེམས་ པས་ སྨྲས་པ། གལ་ཏེ་དེ་ལྟ་ན།
ལག་པ་གཉིས་ནི་མྱུར་སྐྱོང་ལ། །ཅི་འདོད་པ་ནི་བླང་བར་གྱིས། །བྱང་ཆུབ་སེམས་
དཔའ་རྣམས་ལ་ནི། ། མི་བཏང་ཅུང་ཟད་མེད་པས་ལོང་། ། བདག་གི་ ཤ་འདི་་
བཅད་ ནས་ ཁྱེར་ བའམ། ། མཆེ་ བ་ རྣམས་ ཀྱང་ འདོད་ པར་ བྱེད་ ལ་ རིག །
འདི་ནི་གཞན་ལ་བརྩེ་བའི་ཕྱིར་བསྐྱེད་པས། །ལུས་འདི་ལ་ནི་ཇི་ལྟར་དགའ་བར་
གྱིས། །མྱ་ངན་འདས་པའི་གྲོང་ཁྱེར་འཇུག་ནུས་ཀྱང་། །འཁོར་བར་བགྲོད་དཀའ་
དག་ནི་ཞུགས་པ་གང༌། །ཐམས་ཅད་མཁྱེན་པ་ཉིད་ཀྱི་གཞིར་གྱུར་པ། །གཞན་ལ་
བརྩེ་བ་དེ་ཡི་རྒྱུ་ཡིན་ནོ། །དེ་ནས་རྔོན་པ་དེ་ངོ་ཚ་བ་སྐྱེས་ཀྱང་རྒྱལ་པོའི་ནན་ཏུར་
ལ་བསམ་ནས་སྨྲས་པ། ཁྱོད་ཀྱི་མཆེ་བ་རྣམས་དགོས་ལགས་སོ། ། བྱང་ཆུབ་
སེམས་པས་སྨྲས་པ། དལ་གྱིས་ཕྱུང་ལ་ཁྱེར་ཅིག དེས་སྨྲས་པ། ཁྱོད་ཉིད་ཀྱི་
ཐུགས་དཔག་མཛོད་ཅིག བདག་ནི་ཁྱོད་ཀྱི་མཆེ་བ་འབྱིན་མི་ཕོད་དོ། ། ཅིའི་
ཕྱིར་ཞེ་ན། གལ་ཏེ་སྙིང་རྗེའི་བདག་ཉིད་ཅན། ། ཁྱོད་ཀྱི་མཆེ་བ་རྣམས་བྱུང་
499



ན། ། བྱམས་པའི་མེ་ཡིས་དེས་བསྲེགས་ནས། ། བདག་གི་ལག་གཉིས་མི་ལྟུང་་་
ངམ། །བྱང་ཆུབ་སེམས་པས་སྨྲས་པ། །གལ་ཏེ་དེ་ལྟ་ན་ང་ཉིད་ཀྱིས་ཕྱུང་ལ་སྦྱིན་
ནོ། ། ཞེས་དེ་ནས་དེས་མཆེ་བ་རྩ་བ་ཤིན་ཏུ་རིང་དུ་ཟུག་པ་དག་ཕྱུང་བ་དང་།
བདག་ཉིད་ཆེན་པོ་དེ་ལས་ཁྲག་ཕྱུང་སྟེ། དེ་མཐོང་ནས་གཞན་དག་གིས་དཔེར་
བྱས་པ། མཆེ་བ་བཏོན་པ་ལས་བྱུང་ཁྲག་གི་མཐོང་ག་ཀུན་ནས་བཤོས་པ་དེ། །
མེ་ཏོག་ཀུ་མུད་བཀྲམ་མདོག་ལྟ་བུའི་ལུས་དེ་དཔལ་ལྡན་རྣམ་པར་མཛེས། ། རི་སྟེང་
ཁ་བས་ཁེངས་པའི་རི་བོ་འོད་ཟེར་མཛེས་དང་ལྡན་པར་གྱུར་པ་ཡི། རྩེ་མོ་ཚོན་རྩི་
བཙག་གིས་ཁ་བསྒྱུར་ཆུ་ཡིས་གསབ་གསེབ་གཏོར་བ་བཞིན། ། དེ་ནས་བྱང་ཆུབ་
སེམས་དཔའ་བདག་ཉིད་སྤྲོ་སྲིང་བའི་ཕྱིར་སྨྲས་པ། སྙིང་རྗེ་ཅན་ཁྱོད་ད་ནི་
བརྟན་པར་མནོས་ཤིག་རྨོངས་སུ་ཅི་ཞིག་ཡོད། ། འཕོངས་པར་གྱུར་དང་མགོན་
མེད་འཇིག་རྟེན་ལ་ཡང་བལྟ་བར་གྱིས། །ཁྱོད་ནི་སྐྱེ་བོ་འཆིང་བའི་དབང་དུ་སོང་
བ་རྣམས་ཀྱི་མགོན། །དེ་ལྟ་འདིར་ནི་དེ་རིང་ཞུམ་པར་བྱ་བའི་ཆ་མ་ཡིན། །བར་
སྐབས་དེར་ནམ་མཁའི་ངོས་ཀྱང་ཡ་མཚན་གྱིས་ཡི་རང་བའི་ལྷ་རྣམས་ཀྱིས་གང་
ཞིང་ཡ་མཚན་རྣམ་པ་སྣ་ཚོགས་ཀྱང་བྱུང་ངོ༌། ། དེ་ནས་ལྷ་ཞིག་གིས་བྱང་ཆུབ་
སེམས་དཔའི་ལས་ཤིན་ཏུ་དཀའ་བ་སྤྱོད་པ་དེ་མཐོང་ནས་སྨྲས་པ། གྲོགས་པོ་
བདག་ཉིད་ཆེན་པོའི་གནས་གང་ཡིན་པ་འདི་ནི་ཡ་མཚན་ཆེ་སྟེ། མཆེ་བ་རྣམས་
ནི་ཕྱུང་བ་ཡི། །ཚོར་བས་ཉམ་ཐག་གྱུར་ཀྱང་དེ། ། ལྷག་པའི་སེམས་དང་ལྡན་པའི་
སེམས། །བྱང་ཆུབ་ལས་ཀྱང་མི་ལྡོག་གོ །དེ་ནས་ལྷ་གཞན་ཞིག་གིས་དེ་ལ་སྨྲས་
པ། མཆེ་བ་ཕྱུང་བ་ལས་བྱུང་བའི། ། སྡུག་བསྔལ་རང་གིས་མྱོང་ཡང་དེའི། །
སྙིང་རྗེ་དམྱལ་བ་ན་གནས་པའི། །སེམས་ཅན་རྣམས་ལ་མངོན་འཕེལ་བ། །གང་
ཡིན་པ་ནི་དེ་ཡི་སེམས། །བྱང་ཆུབ་ལས་ལྡོག་ག་ལ་འགྱུར། ། དེ་ནས་བྱང་ཆུབ་
སེམས་པས་མཆེ་བ་དེ་དག་ཕྱུང་ནས་རང་ཉིད་ཐོགས་ཏེ་ཅང་མི་སྨྲ་བར་འདུག་
གོ །དེ་ནས་རྔོན་པ་མི་དགའ་བ་སྐྱེས་ཏེ། ཅི་འདིས་རང་གི་མཆེ་བ་དེ་དག་
བཟུང་ནས་སྦྱིན་པར་གཏོང་མི་འདོད་དམ་སྙམ་མོ། །དེ་ནས་བྱང་ཆུབ་སེམས་པས་
500



དེའི་ བསམ་ པ་ ཤེས་ ནས། 2 མེ་ ཏོག་ ཀུནྡ་ ལྟ་ བུའི་ སྣ་ མངོན་ དུ་ བརྐྱང་ ནས།
གྲོགས་པོ་བག་མ་ཚ་ཞིག་ཅེས་སྨྲས་ཏེ། ཀུ་མུ་ད་དང་ཟླ་བ་དང༌། །པདྨའི་རྩ་འདྲ་
མཆེ་བའི་མདོག ། དྲུག་པོ་འདི་དག་ཁྱོད་སྦྱིན་ཞེས། །བདག་གིས་བཟུང་གིས་
བདེ་བར་འདུག །སྐད་ཅིག་ཙམ་ཞིག་སྡོང་ཞིག་དང༌། །ལེན་པ་པོ་དང་ཉེ་བར་
ནི། །དེ་ཡི་བར་དུ་སྡུག་བསྔལ་གྱིས། །གདུངས་པའི་ཡིད་རབ་དང་བར་བྱ། །གལ་
ཏེ་ཁྱོད་ནི་ཅི་སྟེ་བདག་བརྟགས་ནས། ། ཁྱོད་ཀྱི་སེམས་ནི་རབ་ཏུ་དང་བར་བྱ། །
བདག་ནི་གསོད་འཁུག་ཡོན་ཅན་ངོ་ཚ་མེད། ། དེ་ལ་གོ་བར་གྱིས་ཤིག་སྙམ་སེམས་
ན། ། ཁྱོད་ཀྱི་ཉེས་སྤྱད་གདུག་དང་གཞུ་གདུག་པ། ། དེ་དང་མདའ་རྣོན་ཁྱད་དུ་
བསད་ནས་ནི། །ངུར་སྨྲིག་འཕགས་པའི་རྒྱལ་མཚན་གྱུར་པ་དེ། ། མཐོང་ནས་ཡིད་
ནི་རབ་ཏུ་དད་པར་བྱས། །སྦྱིན་པ་ཁ་ཅིག་ལེན་པ་ལ་དགའ་སྟེ། །དེ་བཞིན་གཞན་
ནི་སྦྱིན་པ་པོ་ལ་དགའ། །དེ་ཡི་ཕྱིར་ན་འདི་ནི་རང་སེམས་ལས། །ཡོད་ཀྱིས་དགའ་
བ་ཡང་དག་བསྐྱེད་པར་འབད། ། དེ་ནས་བྱང་ཆུབ་སེམས་པས་འདི་ནི་འདོད་
ཆགས་དང་བྲལ་བའི་རྒྱལ་མཚན་ཡིན་ནོ་སྙམ་ནས། ངུར་སྨིག་དེ་ཉིད་ལ་རྟོག་
ཅིང་སེམས་རབ་ཏུ་དང་བར་བྱས་ཏེ། མཆེ་བ་དེ་རྣམས་རང་གི་སྣ་ལྗགས་ཀྱི་ལག་
པས་བརྐྱང་སྟེ་བྱིན་པ། དུག་ཅན་མདའ་ཡིས་ཕོག་ནས་རང་གི་སྙིང་ལ་ནི། །མི་
དགའ་ཅུང་ཟད་མ་གྱུར་བདེན་པ་གང་ཡིན་པ། །བདེན་པ་དེ་ཡིས་ཡང་དག་བྱང་
ཆུབ་མཆོག་ཐོབ་ནས། །འགྲོ་བ་ཉམ་ཐག་སྡུག་བསྔལ་རྣམས་ལས་ཡོངས་ཐར་གྱུར།
དེ་སྐད་ཅེས་བརྗོད་ནས། བདག་གི་ལྷག་པའི་བསམ་པ་དང་བ་རྣམ་པར་དག་པ་
བསྟན་ཏེ། རྔོན་པ་དེ་འདུན་པར་བྱས་ནས། ། རང་གི་མཆེ་བ་རྣམས་བྱིན་ནོ། །
རྔོན་པ་དེས་ཀྱང་མཆེ་བ་ཁྱེར་ནས་རྒྱལ་པོའི་དྲུང་དུ་སོང་ངོ༌། །དེ་ལྟ་བས་ན་བྱང་
ཆུབ་སེམས་དཔའི་རྗེས་སུ་སློབ་པར་འདོད་པས་དངོས་པོ་ཐམས་ཅད་ལ་ཞེན་པ་
མེད་པར་སྦྱིན་ཞིང་། དེ་ལྟ་བུའི་སྨོན་ལམ་ཡང་གདབ་པར་བྱའོ། ། གཞན་ཡང་
བྱམས་པའི་བདག་ཉིད་ཅན་རྣམས་ནི་གནོད་པར་བྱེད་པ་རྣམས་ཀྱི་དོན་ཡང་བྱེད་
པར་འགྱུར་རོ། ། ཞེས་སྙིང་རྗེའི་ཕན་ཡོན་བསྔགས་པ་དང་། བདག་ ཅག་གི་
50



བཅོམ་ལྡན་འདས་འདི་ནི་གནས་སྐབས་དེ་ལྟ་བུ་ནའང་ཡོན་ཏན་དེ་ལྟ་བུ་དང་ལྡན་
ནོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ། གླང་པོ་ཆེ་
མཆེ་བ་དྲུག་པར་སྐྱེས་པའི་རབས་ཏེ་བདུན་ཅུ་ལྔ་བའོ། ། ། ། ། སའི་
དོན་དྲུག་པ། ཀུན་ཏུ་རྒྱུ་འཆར་ཀའི་སྐྱེས་པའི་རབས། །
:|: ༈ སྐྱེས་བུ་དམ་པ་རྣམས་ནི་བདག་ཉིད་ཀྱི་བརྩོན་པ་དང་སྙིང་རྗེའི་སྟོབས་
ཀྱིས། ཆོས་ཐམས་ཅད་ཀྱི་གནས་ལུགས་ཇི་ལྟ་བར་རིག་ཅིང་སྨོན་ལམ་གྱི་དབང་
གིས་གཞན་གྱི་དོན་ཆེན་པོའང་བྱེད་པར་འགྱུར་རོ། ། དེ་ཡང་འདི་སྐད་ཐོས་ཏེ།
བཅོམ་ལྡན་འདས་འདི་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། ། རེ་ཞིག་
ཅིག་ཡོངས་སུ་རྒྱུ་བ་འཆར་ཀ་ཞེས་བྱ་བ།།་དགེ་བའི་རྩ་བ་མངོན་པར་བསགས་པ།
ཤེས་བྱའི་གནས་ལ་ཡོངས་སུ་བསླབས་པ། མཁས་པའི་བདག་ཉིད་ཅན་ཞིག་ཏུ་
གྱུར་ཏོ་ཞེས་གྲགས་སོ། །རང་རྒྱུད་ཡོངས་སུ་སྦྱངས་ཤིང་ཞི་བ་ཡི། །མི་ཡི་འཇིག་
རྟེན་དམ་པའི་སྤྱོད་བྲལ་བ། །དེ་ལས་དེ་ནི་མངོན་པར་ལོག་པ་བཞིན། །དམ་པའི་
སྤྱོད་པ་ཡང་དག་རྗེས་སུ་འཇུག མཁས་པའི་བདག་ཉིད་ཤེས་རབ་གསལ་གྱུར་
པས། །འཇིག་རྟེན་སྙན་ངག་བསྟན་བཅོས་ཚུལ་བཞིན་རིག །བདག་ཉིད་ཆེན་
པོས་གཞན་གྱི་དོན་བརྩོན་པ། །གཡེང་བ་མེད་པར་སེམས་ཅན་རྣམས་ལ་བརྩེ། །
ཐོས་དང་དྲན་དང་སྦྱངས་པའི་ཡོན་ཏན་གྱི། །འགྲོ་བ་རྣམས་ཀྱི་དོན་ལ་ཚུལ་བཞིན་
སྤྱོད། །དེ་ལྟར་བདག་ཉིད་ཆེན་པོ་དེ་གཞན་གྱི་དོན་ཡང་དག་ པོར་སྤྱོད་པ་ལ་
གཞོལ་བར་གྱུར་ཏོ། །དེའི་ཚེ་རྟོག་པ་ངེས་པར་སྤྱོད་པ་ཞེས་བྱ་བ་རྩ་བ་འབྱིན་པ་
འཇིག་རྟེན་ཐམས་ཅད་ཀྱི་རྒྱུ་མངོན་པར་ཤེས་པ་ཞིག་བྱུང་སྟེ། དེས་གྲོང་ཁྱེར་
དང་། གྲོང་ བརྡལ་ དང༌། རྒྱལ་ པོའི་ཕོ་བྲང་འཁོར་རྣམས་ སུ་ ཞུགས་ནས།
རྩ་བ་ཤེས་པ་ཡང་དག་པར་བསྟན་ཏོ། །དེ་དེ་ལྟར་སྟོན་པ་ཡོངས་སུ་རྒྱུ་བ་འཆར་ཀ་
དེས་ཐོས་ནས་འདི་སྙམ་དུ་སེམས་ཏེ་འཇིག་རྟེན་གྱི་ཤེས་པ་འདི་ལྟ་བུ་བསྟན་པར་མི་
བྱ་སྟེ། འདི་བདག་ཉིད་ཀྱི་འཇིག་རྟེན་གྱི་ཤེས་པ་རིག་པར་བྱའོ་སྙམ་མོ། །འདི་
502



རྟོགས་པར་བྱེད་པ་ལ་ནི་རྣམ་པར་གཡེངས་པས་ཐོབ་པ་མ་ཡིན་ཞིང་། དབེན་
པར་བརྩོན་པ་ལས་ཤེས་པར་འགྱུར་རོ་ཞེས་རིག་ནས། གང་ན་རྣལ་འབྱོར་དང་
མཐུན་པའི་ས་ཕྱོགས་སྐྱེ་བོ་རྣམས་ཀྱི་རྒྱུན་ལམ་མེད་པ་ཞིག་ཏུ་བརྒྱན་པར་གྱུར་
ཏོ། ། གང་ན་བསམ་གཏན་རྗེས་མཐུན་པར། ། བརྩོན་པར་བྱེད་ལ་མཐུན་གྱུར་
པའི། །རི་ཁྲོད་སྨན་ལྗོངས་མཛེས་པ་དག །ཆུ་གཞི་ཆུ་གཙང་སྔོན་པོར་བཅས། །
སྣ་ཚོགས་མེ་ཏོག་ཚོགས་ཀྱིས་གང་། །རྩྭ་དང་ལྡུམ་བུ་རྩེ་བའི་ཚོགས། ། ཀུན་ནས་
མཛེས་པར་ཀུན་ཏུ་བཀྲམ། །གནམ་ནི་དགོད་པ་ལྟར་བྱེད་པའི། ། ཟླ་བ་སྐར་མ་དྲི་
མེད་རྣམས། ། བཀྲམ་པ་བཞིན་དུ་ཕྱོགས་ཀུན་ཏུ། ། རང་བཞིན་ལོངས་སྤྱོད་ཀྱིས་
བཀྲ་བ། འཇིག་རྟེན་ཅ་ཅོ་མེད་པའི་གནས། །ཞི་བའི་གནས་དེར་བསམ་གཏན་
དང་། །ཤེས་རབ་ལྷག་པར་འཕེལ་བྱེད་པས། །འཇིག་རྟེན་འཇིག་རྟེན་འདས་པའི་
དོན། ། རྟོགས་པར་འགྱུར་འདི་ཆོས་ཉིད་ཡིན། ། དེ་ནས་དེ་བསམ་གཏན་དང་
མཐུན་པའི་གནས་སུ་དེ་ལྟར་གནས་བཅས་ནས། བདག་འཛིན་གྱི་ཤེས་པ་གང་
ནས་བྱུང་བ་དེ་སོ་སོར་རྟོག་གོ །དེ་འདི་སྙམ་དུ་སེམས་ཏེ་འཇིག་རྟེན་གྱི་གེར་པ་
ལུས་འདི་ཉིད་ནས་གཞན་དུ་བཙལ་བར་མི་བྱའོ་སྙམ་མོ། །ཡང་འདི་སྙམ་དུ་སེམས་
ཏེ། འཇིག་རྟེན་འདི་དག་གང་ཡིན་ཞེས་དེ་ལྟར་སོ་ སོར་རྟོག་པ་ན་འདི་ལྟར་
སེམས་སྐྱེས་ཏེ། འཇིག་རྟེན་འདི་ནི་འདི་ལྟ་སྟེ། – རྟེན་ཅིང་འབྲེལ་བར་འབྱུང་
བ། ཕུང་བོ་ལྔར་འཛིན་པ་སྟེ། – །རྒྱུ་དེས་དེ་དག་ནི་སྐྱེ་བ་དང་། རྒས་པ་དང་།
ན་བ་དང་། །འཆི་བས་འཇིག་རྟེན་འདི་མ་རུང་བར་གྱུར་ཏོ། །ཡོངས་སུ་ཤེས་པ་
གང་དག་གིས་འཇིག་རྟེན་འདི་ཉིད་དེ་ལྟར་ཤེས་ནས། རྒས་པའི་སྡུག་བསྔལ་
དང༌། ན་བའི་སྡུག་བསྔལ། འཆི་བའི་སྡུག་བསྔལ་དག་འགག་པར་འགྱུར།
དེས་འདི་སྙམ་དུ་སེམས་ཏེ། བདག་གིས་རབ་ཏུ་མི་ཤེས་སོ། ། དེ་སེམས་ཅན་དེ་
དག་ཉིད་ལས་སྙིང་རྗེ་ཆེན་པོ་ཐོབ་སྟེ། བདག་གིས་སེམས་ཅན་འདི་དག་འཇིག་
རྟེན་ལས་ཡོངས་སུ་ཐར་བར་བྱའོ་སྙམ་མོ། །དེ་འདི་ཉིད་ལ་བརྩོན་པས་མངོན་པར་
ཤེས་པ་ལྔ་ཐོབ་སྟེ། ། འཇིག་རྟེན་ཇི་ལྟ་བ་བཞིན་དུ་ཡང་དག་པར་མངོན་པར་གྱུར་
503



ཏོ། །དེ་མངོན་པར་ཤེས་པའི་མཐུས་སེམས་ཅན་ཐམས་ཅད་ལ་ཡོངས་སུ་རྟོག་པར་
བྱེད་པ་ནི་འགྲོ་བ་རྣམ་པ་ལྔ་ཀུན་ཏུ་རྒྱུག་པར་མཐོང་ངོ༌། ། གང་དག་འདོད་དང་ཁྲོ་
བ་གཏི་མུག་གིས་བསྒྲིབས་པ། ། དེ་དག་མ་རུངས་མངོན་པར་སྤྱོད་ལ་རབ་ཏུ་
འཇུག །སྣ་ཚོགས་ཡུལ་ལ་སྲེད་པའི་ཞགས་པས་འཆིང་བྱེད་ཅིང་། ། སོ་སོའི་རྒྱུ་
ལས་འབྲས་བུ་མངོན་པར་སྣང་བར་འགྱུར། ། སྲོག་གཅོད་ལྡན་པས་འབྲས་བུ་་་
འཇིགས་རུང་བ། །མཚོན་རྣོན་བརྒྱ་ཕྲག་ཚོགས་ཀྱིས་གནོད་བྱས་ཤིང༌། །ལས་ཀྱིས་
སོས་ཏེ་སླར་ཡང་ཕྱེ་མར་རློག །གཞན་དག་སེར་སྣའི་རྒྱུ་ལས་རབ་འབར་བས། །
སོག་ལེ་མེ་འབར་བརྒྱ་ཡིས་གཏུབ་ཅིང་བསྲེག ། གཞན་དག་འདོད་པས་འབར་
བའི་བུད་མེད་དག ། འཁྱུད་པས་ཀུན་ཏུ་ཕྱེ་མར་བྱེད་པ་དང་། །ཁུ་དང་འཕར་
སྐམ་རབ་ཏུ་འབར་བ་ཡིས། །དབང་པོ་དྲངས་ཤིང་དུ་བ་ཙམ་ལ་བརྟེན། ལ་ལ་
བཏུང་བས་འདོད་པ་ཕྱོགས་ཀུན་རྒྱུག ། རོ་ཉེ་འབར་བ་འཐུང་ཞིང་འཁུན་སྒྲ་
འབྱིན། །ཁ་ཅིག་མེ་འབར་ཕུར་བས་ལྕེ་བརྒྱངས་ཏེ། །ལྕགས་ཀྱི་ཐོང་གཤོལ་འབར་
བ་ལྔ་བརྒྱས་རྨོད། །ལ་ལ་ལྕགས་ལེབ་འབར་བས་ལུས་དཀྲིས་ཤིང༌། ། རུས་པའི་
སྟེང་ནས་ཚིར་ཚིར་སྒྲ་ཡང་འབྱིན། ། ཁ་ཅིག་ལྕགས་ཀྱི་རྫ་ཆེན་རོ་ཉེ་ཡིས། ། གང་
བར་བཅུག་སྟེ་མར་གསར་གོང་བུ་བཞིན། །ཁ་ཅིག་མནར་མེད་འབར་བར་རབ་ཏུ་
ཞུགས། །གྲང་བའི་རེག་དང་དེ་བཞིན་སོ་ཐམ་དང༌། ། ཆུ་བུར་རྡོལ་ཅིང་ཀུན་ཏུ་
རྣག་ཁྲག་འཛག །ལུས་གས་ཞིག་ཅིང་དུམ་བུར་རབ་ཏུ་ཞིག ། ཡི་བློང་སྒྲ་
ཡང་འབྱིན་པར་མི་ནུས་པ། ། དེ་འདྲ་ལས་ཀྱིས་ ཀུན་ ཏུ་ཞུགས་པར་གྱུར། ། དེ་
བཞིན་དུ་ནི་འདོད་པས་ཟིལ་མནན་པའི། ། སྐྱེ་བོ་སྨིག་རྒྱུའི་ཆུ་ལ་ཞེན་པ་བཞིན། །
བཀྲེས་སྐོམ་དབང་གིས་སྡུག་བསྔལ་བརྒྱ་ཕྲག་མྱོང་། །དྲི་མ་མི་གཙང་དར་སྣབས་ཟ་
བྱེད་ཅིང༌། ། དེ་ཡང་མི་མྱོང་སྡུག་བསྔལ་གྱིས་གཙེས་པས། ། དེ་འདྲའི་སྦེད་པར་
འགྲོ་རྣམས་ཡུན་རིང་འཁྱམ། ། དེ་བཞིན་ཅིག་གིས་ཅིག་ལ་གནོད་བྱེད་ཅིང༌། །
གླེན་ལྐུགས་དབང་པོ་ཡོངས་སུ་མ་དག་པས། ། དཔག་མེད་དུས་རིང་འགྲོ་འདིར་
ཀུན་ཏུ་རྨོངས། །དེ་བཞིན་ང་རྒྱལ་དབང་གིས་འཐབ་ཅིང་རྩོད། །འདོད་དང་མཐོ་
504



རིས་བདེ་བ་ཅུང་ཟད་ཀྱང་། ། མི་འདོད་བཞིན་དུ་འབྲལ་བའི་ངན་སོང་ལྷུང་། །
ལོང་ཡོད་ཙམ་ལ་ལེ་ལོའི་དབང་གིས་རྨོངས། །ངལ་གསོའི་བདེ་ལ་འདོད་པས་ཀུན་
ཏུ་དྲེགས། །དེ་འདྲའི་སྲིད་དུ་འགྲོ་རྣམས་མཚར་ཅིག་བྱས། །ཀྱེ་མ་འདི་ལྟར་ཉོན་
མོངས་སྙིང་རེ་རྗེ། །དེ་ལྟར་འགྲོ་བ་རྣམས་ཀུན་ཏུ་ཟོ་ཆུའི་ཁྱུད་མོ་བཞིན་དུ་འཁོར། །
ཞིང༌། ༧ སྡུག་བསྔལ་བ་སེམས་དཔའ་ཆེན་པོ་དེས་མཐོང་ནས། ། སངས་རྒྱས་ཀྱི་
ཞིང་དེ་ན་གནས་པའི་སེམས་ཅན་དེ་དག་ཐམས་ཅད་རྫུ་འཕྲུལ་དང་མངོན་པར་
ཤེས་པ་ལྔས་ཇི་ལྟར་འདུལ་བར་འགྱུར་བ་དེ་ལྟར་ཆོས་བསྟན་ཏེ། ཐམས་ཅད་
ཀྱང་མངོན་པར་ཤེས་པ་ལ་བཀོད་དོ། །སེམས་ཅན་དེ་དག་ཐམས་ཅད་ཀྱིས་མངོན།
པར་ཤེས་པ་ལྔ་ཐོབ་ནས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་
ལམ་ལ་མངོན་པར་བཀོད་དོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་སློབ་
པར་འདོད་པས་འདི་ལྟ་བུའི་བརྩོན་འགྲུས་དང་སྨོན་ལམ་གྱིས་གཞན་གྱི་དོན་བྱ་བ་
ལ་བརྩོན་པར་བྱའོ་ཞེས་སྦྱར་བར་བྱའོ། །གཞན་ཡང་ཐབས་མཁས་པ་ནི་མངོན་
པར་ཤེས་པ་དང་འབྲེལ་ཏོ་ཞེས་བརྗོད་པར་བྱའོ། །བཅོམ་ལྡན་འདས་འདི་ནི་སྔོན་
ཡང་སེམས་ཅན་གྱི་དོན་དཔག་ཏུ་མེད་པ་མཛད་དོ། །ཅེས་སངས་རྒྱས་ཀྱི་ཡོན་ཏན་
བསྔགས་པ་ལའང་བརྗོད་པར་བྱའོ། །ཀུན་ཏུ་རྒྱུ་འཆར་ཀའི་སྐྱེས་པའི་རབས་ཏེ།
བདུན་ཅུ་དྲུག་པའོ། ། ། ། | ད།
1
བ། དོན་བདུན་པ། རྒྱལ་པོ་ནོར་ཅན་གྱི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་སྙིང་རྗེ་ཆེན་པོའི་དབང་གིས་གཞན་གྱི་དོན་དུ་
ལུས་དང་ལོངས་སྤྱོད་ཐམས་ཅད་ཆགས་པ་མེད་པར་གཏོང་ཞིང་། སྨོན་ལམ་
ཆེན་པོ་ཡོངས་སུ་རྫོགས་པར་བྱེད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་
འདས་པའི་དུས་ན་སངས་རྒྱས་ཀྱི་ཞིང་རྡུལ་མེད་ལྷུན་པོ་སྦས་ཞེས་བྱ་བར་གྱུར་ཏེ།
དེ་ཚེ་བསྐལ་པ་ཆེན་པོ་བྱུང་བ་ན། མར་འགྲིབ་པའི་སྐྱེས་བུ་རྣམས་ཚེ་ལོ་བརྒྱ་ཐུབ་
པའི་དུས་སུ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
505



པར་རྫོགས་པའི་སངས་རྒྱས་སྤྲོས་ཀྱི་པདྨ་ཞེས་བྱ་བ་འཇིག་རྟེན་དུ་བྱུང་སྟེ། དེ་
ཡོངས་སུ་མྱ་ངན་ལས་འདས་ནས། བསྟན་པ་ནུབ་པར་གྱུར་ཅིང་། དམ་པའི་
ཆོས་ཀྱི་གཟུགས་བརྙན་དུ་གྱུར་པ་དེའི་ཚེ། བདག་ཅག་གི་སྟོན་པ་འདི་འཛམ་
བུའི་གླིང་ལས་རྣམ་པར་རྒྱལ་བ་སྟོབས་ཀྱི་འཁོར་ལོ་བསྒྱུར་བ་ནོར་ཅན་ཞེས་བྱ་བར་
གྱུར་ཏོ། ། ཞེས་ གྲགས་སོ། ། རྒྱ་མཚོས་འཁྱུད་པའི་ས་འདི་དཔལ་འབར་བར། །
བྱེད་ལ་ས་བདག་རྒྱལ་པོ་ཞེས་སུ་གྲགས། །དེ་བས་འདིར་ནི་ཆོས་དང་སྲིད་ལམ་
དག་གསལ་བར་བྱེད་ལ་བརྟན་ཅིང་ངང་ཚུལ་བཟང༌། ཕན་བྱེད་འཇིག་རྟེན་
བརྩོན་པས་དོན་གྲུབ་པ། ། དྲེགས་དང་འཕྱར་དང་རྒོད་པ་རྣམ་པར་སྤངས། །
གཞན་ལ་ཕན་བྱེད་བསིལ་ཟེར་འཕྲོ་བ་འདི། ། བསིལ་ཟེར་བྱེད་པའི་འོད་ཀྱིས་
འགྲན་པ་མིན། ། རྒྱལ་པོ་དེ་ནི་འབངས་ཀྱི་དོན་བྱེད་པས། ། རང་གི་ལུས་དང་
ལོངས་སྤྱོད་རྣམས་ལ་ཡང༌། །དམན་པ་རྣམས་དང་ཐུན་མོང་བཞིན་དུ་སྤྱོད། །དེ་
བོས་འདི་ནི་འཕགས་པའི་ནོར་དང་ལྡན། །ས་བདག་དེ་ཡིས་བསྲུང་བའི་ས་ཕྱོགས་
རྣམས། ། མཚོན་གྱི་ཆད་པ་མེད་ཅིང་བདེར་གནས་པ། །ཚུལ་གྱིས་ཚུལ་མིན་སྤྱོད།
པ་རིང་དུ་སྤངས། །དེ་ལྟར་འཇིག་རྟེན་ཕན་པར་བྱེད་པར་གྱུར། །དེ་ལྟར་བདག་
ཉིད་ཆེ་བའི་རྒྱལ་པོ་དེ་ལ་རྒྱལ་སྲིད་ཀྱི་དབང་ཕྱུག་གི་དཔལ་ཆེན་པོ་ཉེ་བར་སྤྱད་
པའི་ཕོ་བྲང་དང་བཙུན་མོ་དང་ལོངས་སྤྱོད་དུ་མི་དང༌། མདུན་ན་འདོན་དང༌།
བློན་པོ་རྒྱ་ཆེ་བ་དུ་མ་དང་ལྡན་ཞིང༌། བུའང་སྟོང་ཡོད་པར་གྱུར་ཏོ། །དེ་ནས་
རྒྱལ་པོ་དེས་སངས་རྒྱས་ཀྱི་བསྟན་པ་དེ་ཡང་ནུབ་ཏུ་ཉེ་བར་མཐོང་ནས། ལྷག་
པའི་བསམ་ པ་ རྒྱ་ཆེན་ པོས་ སངས་ རྒྱས་ ཀྱི་ བསྟན་ པ་ གནས་ པར་བྱ་བའི་ཕྱིར།
བདག་གི་བུ་རྣམས་དང་ས་ཆེན་པོ་རྒྱ་མཚོའི་མཐས་གཏུགས་པའི་སྐྱེ་བོ་རྣམས་ལ་
འདི་ལྟ་བུའི་ཚུལ་གྱིས་ཡོངས་སུ་བསྐུལ་བར་བྱས་སོ། །གང་ན་རྒྱལ་བའི་བསྟན་པ་
རིན་ཆེན་མཆོག །མངོན་སུམ་འདི་དང་ཕྱི་མའི་འབྲས་སྩོལ་པ། ཕན་བྱེད་འདི་
དང་མཆོག་ཏུ་ཕྲད་པར་དཀའ། །མི་ཡི་སྐྱེ་བའང་རྙེད་པར་དཀའ་བས་ན། །དེས་
ན་ང་ཡི་བཀའ་ཁྲིམས་གནས་པ་རྣམས། ། མཐུན་པར་བག་ཡོད་དགེ་བའི་གནས་ལ་
506



ཞུགས། །དུལ་དང་སྡོམ་པའི་གནས་ལ་མངོན་པར་བརྟེན། །བློ་ལྡན་རྣམས་ཀྱིས་
བྱང་ཆུབ་སེམས་མཆོག་བསྐྱེད། །དེ་ལྟར་སྤྱད་ན་གཏན་དུ་ཕན་བདེའི་ལམ། །བློ་
མཆོག་རྣམས་ཀྱིས་བགྲོད་པའི་གོ་འཕང་འཐོབ། ། སུ་དག་རབ་ཏུ་བྱུང་ཞིང་ཆོས་
སྤྱོད་པ། །གང་ཡིན་དེ་ཡིས་ཡོངས་སུ་སྤྱད་པ་རྣམས། །ཡོངས་སུ་སྦྱར་ཞིང་དོགས་
པ་མེད་པར་བྱ། །དེ་སྐད་ཅེས་ཡོངས་སུ་བསྒྲགས་ཤིང་བླ་ན་མེད་པའི་བྱང་ཆུབ་
ཡང་དག་པར་འཛིན་དུ་བཅུག་གོ ། དེའི་དབང་གིས་བུ་སྟོང་པོ་དེ་དག་ལའང༌།
དྲུག་མ་གཏོགས་པ་ཐམས་ཅད་བདེ་བར་གཤེགས་པའི་བསྟན་པ་ལ་རབ་ཏུ་བྱུང་
ཞིང་བྱང་ཆུབ་ཏུ་སེམས་བསྐྱེད་དོ། །བུ་དྲུག་པོ་དེ་དག་ལའང༌། ཡང་དང་ཡང་
དུ་བསྒོ་བ། ཁྱེད་རྣམས་བསམ་པ་ཅི་ལྟ་བུ་ཞིག་གིས་རབ་ཏུ་མི་འབྱུང་ཞིང་བྱང་
ཆུབ་ཏུ་སེམས་བསྐྱེད་པར་མི་བྱེད།།ཚོ དེ་དག་གིས་སྨྲས་པ། བདག་ཅག་རྣམས་
རབ་ཏུ་མི་འབྱུང་ལགས་སོ། །དེ་ཅིའི་སླད་དུ་ཞེ་ན། གང༌ཟིད་པའི་དུས་ཀྱི་་
མཐར་དམ་པའི་ཆོས་ཀྱི་གཟུགས་བརྙན་དུ་གྱུར་པ་ན། རབ་ཏུ་བྱུང་བ་དེ་ནི་ཚུལ་
ཁྲིམས་ཀྱི་ཕུང་བོ་མཐའ་དག་ཀུན་ཏུ་འཛིན་པར་ཡང་རྔོ་མི་ཐོག་ལ། དེར་ནོར་
བདུན་དང་བྲལ་བར་འགྱུར་ཞིང་འཁོར་བའི་འདམ་དུ་བྱིང་ནས། དེས་སླར་རེས་
འགའ་ཞིག་ལྷ་དང་མིའི་ནང་དུ་དཔལ་ཐོབ་པར་བྱས་ཀྱིས། རྟག་ཏུ་ངན་སོང་
གསུམ་པོ་དག་ཏུ་ཡོངས་སུ་འཁྱམ་པར་འགྱུར་ཞིང་སངས་རྒྱས་ཀྱི་བསླབ་པ་ཡང་
དག་པར་འཛིན་པར་མི་འགྱུར་ཏེ། དེའི་སླད་དུ་བདག་ཅག་རིབ་ཏུ་མི་འབྱུང་
ལགས་སོ། ། ཡང་སྨྲས་པ། །ཟད་པའི་དུས་ལ་ཉེར་གནས་ཚེ། །བསྟན་པའི་དོན་
ནི་མི་འཐོབ་པར། །ཀུན་ཏུ་རྨོངས་པའི་དགེ་སྦྱོང་དག །ལོག་པར་སྤྱོད་པ་འབྱུང།
འགྱུར་ཏེ། ། ཐོས་ པའི་དོན་ལ་མི་བརྩོན་ཞིང༌། ། མངོན་པའི་ང་རྒྱལ་ལྡན་་་་་
དག །རྟོག་གེའི་དྲེགས་པས་མུ་ཅོར་སྨྲ། ། ཞི་བའི་དགོན་དབེན་སྤྱོད་པ་ལས། །
ཉམས་ཏེ་ཆགས་པས་གྲོང་དུ་རྒྱུ། །འདོད་ལ་བག་མེད་སྤྱད་པ་ཡིས། ། འཕགས་
པའི་ནོར་ལས་རིང་འགྱུར་ཞིང་། ། ངན་འགྲོ་རྣམས་སུ་གཞོལ་བའི་ཕྱིར། ། དེ་ཡི་
སླད་དུ་བདག་ཅག་རྣམས། །རབ་ཏུ་འབྱུང་བར་མི་འཚལ་ལོ། ། ཡང་དེ་དག་ལ་
507



དྲིས་པ། ཁྱེད་ཅག་ཅིའི་ཕྱིར་བྱང་ཆུབ་ཏུ་སེམས་བསྐྱེད་པར་བྱེད། དེ་དག་
གིས་སྨྲས་པ། གལ་ཏེ་བདག་ཅག་ལ་འཛམ་བུའི་གླིང་ཐམས་ཅད་སྩོལ་ན། དེ་
ལྟ་ན་བདག་ཅག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་
པར་བགྱིའོ། །དེ་སྐད་ཅེས་སྨྲས་པ་རྒྱལ་པོས་ཐོས་ནས་མཆོག་ཏུ་དགའ་བ་དང་ཡིད་
བདེ་བ་ཐོབ་ནས་འདི་སྙམ་དུ་བསམས་པ། ངས་འཛམ་བུའི་གླིང་གི་མི་ཐམས་
ཅད་དཀོན་མཆོག་གསུམ་ལ་སྐྱབས་སུ་འགྲོ་བ་ལ་བཀོད་ཅིང་། འཕགས་པའི་
གསོ་ སྦྱོང་ཡན་ལག་བརྒྱད་ལ་གནས་ པའང་ ཡང་ དག་ པར་འཛིན་དུ་བཅུག་སྟེ།
ཐེག་པ་གསུམ་པོ་དག་ཀྱང་ཡང་དག་པར་འཛིན་དུ་བཅུག་ཟིན་གྱིས། བདག་
གིས་འཛམ་བུའི་གླིང་འདི་ཆ་དྲུག་ཏུ་ བགོས་ཏེ། བུ་ དྲུག་ པོ་དག་ ལ་ བྱིན་ལ།
བྱིན་ནས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡང་དག་པར་
འཛིན་དུ་གཞུག་ཅིང༌། བདག་ཀྱང་མངོན་པར་བྱུང་སྟེ་རབ་ཏུ་བྱུང་བར་བྱ་གོར་
མ་ཆག་གོ་སྙམ་ནས། འཛམ་བུའི་གླིང་ཐམས་ཅད་ཆ་དྲུག་ཏུ་བགོས་ཏེ་བུ་དྲུག་པོ་
དེ་དག་ལ་བྱིན་ནས། རྗེས་སུ་གདམས་པ་བྱས་ཏེ་སངས་རྒྱས་ཀྱི་བསྟན་པ་ལ་
བདག་ཉིད་རབ་ཏུ་བྱུང་བར་གྱུར་ཏོ། །ལོངས་སྤྱོད་སྙིང་པོ་མེད་པར་དེས་རིག་
ནས། །མཆིལ་མའི་ཐལ་བ་བཞིན་དུ་ཡོངས་སུ་སྤངས། ། འཛམ་གླིང་ལོངས་སྤྱོད།
དཔལ་གྱིས་བཀྲ་བ་ཡང་། །གནོད་བྱེད་བཞིན་དུ་དེས་ནི་ལྟོས་མེད་བཏང་། །རྒྱལ་
བའི་བསྟན་པ་ཡོན་ཏན་རྨད་བྱུང་བ། ། ལྷ་དབང་རྣམས་ཀྱི་གཙུག་གིས་ལེགས་
བསྟེན་པའི། ། ཚུལ་ཁྲིམས་ཐོས་དང་ཏིང་འཛིན་གྱིས་བརྒྱན་པའི། ། དེ་འདིར་་
མངོན་དུ་བླངས་ཏེ་བརྩོན་པར་གྱུར། །དེ་ནས་བྱང་ཆུབ་སེམས་དཔའ་རབ་ཏུ་བྱུང་
བ་དང་འཛམ་བུའི་གླིང་གི་རྒྱལ་པོ་དེ་དག་ཀྱང་ཕན་ཚུན་མི་མཐུན་ཞིང་འཐབ་པ་
དང༌། མཚང་འབྲུ་བ་དང་འགྱེད་པ་དང་། 《 རྩོད་པར་གྱུར་ཏོ། ། དེའི་དབང་
གིས་མི་མ་ཡིན་པ་རྣམས་འཁྲུག་པར་གྱུར་ཏེ། | ནད་དང་མུ་གེའི་བསྐལ་པ་དག་
གིས་སེམས་ཅན་རྣམས་ལ་ཤིན་ཏུ་གནོད་པར་གྱུར་ཏོ། །གང་དག་མི་རྣམས་ཆོས་
ཚུལ་མི་སྤྱོད་པ། ། དེ་ཚེ་ལྷ་དང་ལྷ་མིན་འཁྲུག་གྱུར་ཏེ། །ནད་དང་མུ་གེས་རབ་ཏུ་
508



གཙེས་པར་གྱུར། །འབྲུ་རྣམས་འཕེལ་བའི་གོ་སྐབས་ཞན་གྱུར་ཏེ། །དུས་ཚིགས་
ལྡང་བའི་ལྟས་ཀྱང་གཞན་དུ་གྱུར། །ཆར་རྒྱུན་རབ་ཏུ་ལྡན་པའི་འབྲུག་གི་སྒྲ། །
རྒྱུན་ཆགས་དལ་བུས་སྒྲོགས་པ་མེད་གྱུར་ཏེ། །ཉི་མའི་ཟེར་གྱིས་ས་ཡང་སྐེམས་བྱེད་
ཅིང་། །ཚ་བའི་དབུགས་ཀྱིས་ཆུ་རྣམས་དྲངས་པ་བཞིན། ། ཉིན་རེ་བཞིན་དུ་ཞུམ་
ཞིང་བྲོས་པ་འདྲ། །དེ་ཡི་དབང་གིས་ས་ཡར་བཀྲེས་པ་བཞིན། །རྒྱ་མཚོའི་ཆུ་རྡུལ་
འཁྲུག་པའི་སྤྲིན་དག་ཀྱང་། ། ལྷ་མིན་གཏུམ་པོ་འཁྲུགས་པའི་སྒྲ་སྐད་བཞིན། །
ཐོག་ཐོག་སྒྲོགས་ཤིང་གནམ་ལྕགས་མདའ་འཕེན་པའི། ། སྙིང་དང་མགོ་བོར་ཟུག་
པ་བྱས་པ་འདྲ། ། པདྨ་ཨུཏྤལ་གང་བའི་མཚོ་རྣམས་དང་། ། ངང་མོའི་དཔུང་་་
མགོས་བསྐྱོད་པའི་རླབས་ཕྲེང་ཅན། །དེ་དག་རྣམས་ཀྱང་བསྐམས་ཤིང་མེད་གྱུར་
ཏེ། ནགས་ཚལ་སྔོན་པོ་སྤྲིན་སྡུག་འདྲ་བ་དག །ཚ་བའི་རླུང་གིས་བསྐྱོད་པ་
ཡལ་ག་ལས། །འབར་ཞིང་ཚིག་ པས་ རང་རོང་ཅན་ གྱུར་ཏེ། ། མྱ་ངན་ཅན་གྱི་
གདོང་བཞིན་ནག་པོར་གྱུར། །རྩྭ་དང་འབྲས་བུ་མེ་ཏོག་ཚོགས་རྣམས་ཀྱང༌། །
མཐུ་དང་བྲལ་ནས་གང་ངན་འགྲན་པ་འདྲ། །དེ་ཡི་དབང་གིས་བྱ་དང་རི་དྭགས་
ཚོགས། །བཀྲེས་ཤིང་ཡིད་འགྱུར་སྒྲ་ཡང་ཆུང་ངུར་སྒྲོགས། །ས་རྡུལ་འཁྲུགས་པའི་
བུད་ཀྱིས་བར་སྣང་ཁྱབ། །ཉི་ཟླ་གཟའ་སྐར་མདངས་དང་མི་ལྡན་གྱུར། ། སྐྱེ་བོ་
བཀྲེས་ཤིང་ནད་ཀྱིས་ཉམ་ཐག་པ། །ཕྱིར་ཕྱིར་ཞུམ་ཞིང་མྱ་ངན་ཀྱེ་ཧུད་འདོན། །
དེ་ལྟར་འཇིག་རྟེན་དགའ་བ་མེད་པར་གྱུར། །དེ་ལྟར་སྐྱེ་འགྲོ་རྣམས་ཤིན་ཏུ་ཉམ་
ཐག་པར་གྱུར་པ་བྱང་ཆུབ་སེམས་པས་མཐོང་ནས་འདི་སྙམ་དུ་བསམས་པ། ཀྱེ་
མའོ། །མཚར་བྱས་རང་གི་ཉེས་པས་སེམས་ཅན་རྣམས་འཁྲུགས་པར་གྱུར་ཏེ་སྡུག་
བསྔལ་བར་བྱས་སོ། །ད་ནི་ཅི་ནས་འདི་རྣམས་སྐྱབས་པའི་མཐུ་ཡོད་པས་བདག་
གིས་སྨོན་ལམ་གྱིས་སྤེལ་བར་བྱས་ལ། རང་གི་ལུས་ཀྱི་ཤ་ཁྲག་གིས་སེམས་ཅན་
རྣམས་འཚོ་བར་བྱའོ་སྙམ་མོ། །དེ་ནས་བྱང་ཆུབ་སེམས་དཔའ་ཡུལ་གྱི་དབུས་སུ་
སོང་ནས་རི་ཆུ་སྐྱོང་ཞེས་བྱ་བ་ཤིན་ཏུ་མཐོ་ཁྱད་དང་ལྡན་པ་ཞིག་ཡོད་ པ་ལ་་་
“འཛེགས་ཏེ། སེམས་ཅན་ཐམས་ཅད་ལ་སྙིང་རྗེ་ཆེན་པོ་ཉེ་བར་གནས་པས་སྨོན་
509



ལམ་བཏབ་པ། འདི་ལྟར་བདག་ལུས་ཡོངས་སུ་གཏོང་བ་ནི། ། སྙིང་བརྩེའི་ཕྱིར་
ཏེ་ལུས་ཀྱི་ཤ་ཁྲག་རྣམས། ། རི་འདིའི་འཕང་ཙམ་དག་ཏུ་གྱུར་ནས་ནི། ། ལྷར་
བཅས་འཇིག་རྟེན་དོན་དུ་འགྱུར་བར་ཤོག འདི་ལྟར་གཟུགས་མཛེས་ཕུན་སུམ་
ཚོགས་གཏོང་བ། །བདུད་ཕྱིར་མ་ཡིན་བརྒྱ་བྱིན་ཚངས་ཕྱིར་མིན། །བདག་གི་ཤ་
ཁྲག་མང་པོར་གྱུར་ནས་ནི། ། ལྷར་བཅས་འཇིག་རྟེན་དོན་ནི་བྱེད་གྱུར་ཅིག །
གང་དག་རི་དང་བྲག་ལ་གནས་པ་ཡི། །ལྷ་ཀླུ་གནོད་སྦྱིན་མི་རྣམས་ང་ལ་ཉོན། །
སེམས་ཅན་དོན་ཕྱིར་བདག་གིས་བརྩོན་བསྐྱེད་དེ། །རང་གི་ཤ་ཁྲག་དག་གིས་ཚིམ་
པར་བྱ། ། གང་གི་ཚེ་དེ་སྐད་དུ་སྨོན་ལམ་བཏབ་ནས་བྱང་ཆུབ་སེམས་དཔའ་རང་
གི་ལུས་རི་ཆུ་སྐྱོང་གི་ཁ་ནས་བོར་རོ། ། དེ་ནས་ས་ཆེན་རྒྱ་མཚོར་བཅས་པ་ཆགས་
པའི་རླབས་ཀྱིས་བསྐྱོད་པ་བཞིན། ། ཤིག་ཤིག་གཡོས་ཤིང་རི་རབ་ལྷུན་པོ་རབ་ཏུ་
དགའ་བས་བསྐྱོད་པ་བཞིན། ། ལྷ་དང་དྲི་ཟ་དགའ་བའི་ཕྱོགས་རྣམས་སྤྱོད་པ་དེ་
ཡིས་ཡིད་གཡོས་བཞིན། ། མཆི་མའི་རླན་བཅས་ཡན་ལག་མེ་ཏོག་བཅས་པས་་་
བསྐྱོད་ཅིང་བསྟོད་པ་བཞིན། ། དེ་ཚེ་བྱང་ཆུབ་སེམས་དཔའ་ཡིས། ། རང་གི་ལུས་
ནི་དོན་གྱུར་པ། །དེ་ཚེ་གནམ་གྲུམ་སྒྲ་གྲག་ཅིང་། ། ས་ཡང་སྐྲག་ཅིང་འདར་བ་
འདྲ། །རྨད་དུ་བྱུང་བའི་སྨོན་ལམ་གྱི། །སྒྲ་ཡང་ཀུན་གྱིས་ཐོས་པར་གྱུར། །འདི་ཅི་
ཞེས་ནི་ཕྱོགས་ཀུན་ལྟ། ། ལུས་ཀྱང་འདར་ཞིང་བ་སྤུ་གཡོས། ། དེ་ཚེ་ལྷ་རྣམས་
ཐམས་ཅད་ཀྱིས། ། རྗེས་སུ་བསྟན་པ་ཐོས་གྱུར་ཏེ། ། བཀྲེས་ཤིང་སྐོམ་པའི་ལུས་
ཅན་རྣམས། ། རྨད་དུ་བྱུང་བའི་སྦྱིན་པ་དེ། ། ཐོས་པར་གྱུར་ནས་འདུས་པར་་་་
གྱུར། །དེ་ལྟར་བྱང་ཆུབ་སེམས་པས་རང་གི་ལུས་བོར་ཞིང་སྨོན་ལམ་བཏབ་པའི་
དབང་གིས། – བྲག་རི་ཆེན་པོ་ལ་ལྷུང་བ་ན་རྡོའི་ཚོགས་ཆེན་པོ་སྤུངས་པར་གྱུར་པ་
བཞིན་དུ་ལུས་ཀྱི་རྣམ་པ་འཐོར་ནས་ཤའི་ཕུང་པོ་ཆེན་པོའི་རི། མགོ་དང་དབང་
པོ་ དང༌ དོན་ སྣོད་འབུམ་ ཕྲག་ མང་ པོ་ དང༌ ལྡན་ པ་ བྱོན་ ནི་ དཔག་ ཚད་ བརྒྱ།
འཕང་དུ་ཡང་དཔག་ཚད་བརྒྱ་བར་གནས་པར་གྱུར་ཏེ། དེ་ནས་མི་དང་གཅན་
གཟན་དང་བྱ་དག་གིས་བྱང་ཆུབ་སེམས་དཔའ་དེའི་ཤ་ཟ་བའི་ཕྱིར་འདུས་ཤིང་
510



གང་དང་གང་འདོད་པ་ཐམས་ཅད་བླངས་སོ། ། དེ་ཅི་ལྟར་བླངས་པ་བཞིན་དུ་སྨོན་
ལམ་གྱི་མཐུས་འཛད་པ་མེད་དེ་ཤ་དང་ཁྲག་དང་པགས་པ་དང་དབང་པོ་ལ་སོགས་
གང་འདོད་པ་དེ་དག་དཔག་ཏུ་མེད་པར་གྱུར་ནས་འཛམ་བུའི་གླིང་ཇི་སྙེད་པར་
བཀྲེས་པ་དང་སྐོམ་པ་དག་གི་ལོངས་སྤྱོད་དུ་གྱུར་ཏེ། དེ་ལྟ་བུའི་ཚུལ་གྱིས་ལོ་ཁྲིའི་
བར་དུ་སྦྱིན་པ་བྱས་ཏེ་སེམས་ཅན་རྣམས་བླ་ན་མེད་པའི་བྱང་ཆུབ་ལ་བཀོད་དོ། །
རྨོད་དུ་བྱུང་བའི་སྨོན་ལམ་དཔག་ཏུ་མེད་བའི་མཐུས། །རྒྱ་མཚོའི་ཆུ་ཐིགས་ཕྲེང་
བའི་ཚད་ཀྱི་དཔེར་མི་རུང་། ། ཟད་མི་ཤེས་པའི་མཐུ་ལྡན་ནམ་མཁའི་མཛོད་ཀྱི་
གཏེར། ། མདའ་མཛད་ཐུགས་རྗེའི་བདག་ཉིད་དེ་ལ་སྐྱབས་སུ་མཆི། ། དེ་ལྟ་བུའི་
དོན་དེ་ཡང་བཅོམ་ལྡན་འདས་ཀྱིས་བཀའ་སྩལ་བ། རིགས་ཀྱི་བུ་དེའི་ཚེ་དེའི་
དུས་ན་ངས་འཛམ་བུའི་གླིང་ཐམས་ཅད་བྱིན་ནས་བླ་ན་མེད་པའི་བྱང་ཆུབ་ཏུ་
སེམས་བསྐྱེད་དུ་བཅུག་པའི་རྒྱལ་བུ་དྲུག་པོ་ནི་སྐྱེས་བུ་དམ་པ་ལེགས་དགའ་དང་།
རབ་ཏུ་ལག་བརྐྱང་དང་། ས་སྦྱིན་དང༌། བརྩོན་འགྲུས་བསྐུལ་དང་། སྙིང་
པོ་མེ་ཏོག་རྒྱས་པ་དང་། ཤེས་རབ་འོད་ཟེར་ཀུན་ནས་འཁྲུགས་འཛིན་ཞེས་བྱ་བ་
འདི་རྣམས་ཡིན་ནོ། །ངས་སེམས་ཅན་གྱི་དོན་དུ་གང་གཱའི་ཀླུང་གི་བྱེ་མ་སྙེད་ཀྱི་
མིག་ཀྱང་རབ་ཏུ་བཏང་ངོ་། ། རྒྱ་མཚོ་བཞིའི་ཆུ་སྙེད་ཀྱི་ཁྲག་ཡོངས་སུ་བཏང་ངོ༌། །
རི་རབ་སྟོང་གསུམ་ཙམ་གྱི་ཤི་དག་ཡོངས་སུ་བཏང་ངོ༌། །རི་ཁོར་ཡུག་ཙམ་གྱི་ལྕེ་
དག་ཡོངས་སུ་བཏང་ངོ་། ། ལྷུན་པོ་གཉའ་ཤིང་འདོན་ཙམ་གྱི་རྣ་བ་དག་ཡོངས་སུ་
བཏང་ངོ་། །རི་རབ་ཙམ་གྱི་སྣ་རྒྱ་ཆེན་པོ་ཡོངས་སུ་བཏང་ངོ་། །བྱ་རྒོད་ཕུང་པོའི་
རི་འདི་ཙམ་གྱི་སོ་དག་ཡོངས་སུ་བཏང་ངོ༌། ། དེ་ལྟར་སངས་རྒྱས་ཀྱི་ཞིང་མི་མཇེད་
མཐའ་དག་གི་གཞི་ཙམ་གྱི་རང་གི་པགས་པའང་ཡོངས་སུ་བཏང་ངོ༌། ། རིགས་ཀྱི་
བུ་དེ་ལྟར་ལོ་ཁྲིའི་བར་དུ་སྲོག་གཅིག་གིས་རང་གི་ལུས་ཡོངས་སུ་བཏང་བ། ཚད་
མེད་གྲངས་མེད་དཔག་ཏུ་མེད་པ་དག་ཡོངས་སུ་བཏང་ཞིང༌། །སེམས་ཅན་ཚད་
མེད་གྲངས་མེད་དཔག་ཏུ་མེད་པ་དག་ཚིམ་པར་བྱས་ཀྱང་ངའི་སེམས་སྐད་ཅིག་
གཅིག་ཙམ་ཡང་འགྱོད་པར་མ་གྱུར་ཏོ་ཞེས་གསུངས་སོ། ། དེ་ལྟ་བས་ན་སྐྱེས་བུ་
511



དམ་པ་རྣམས་ཀྱི་རྗེས་སུ་སློབ་པར་འདོད་པས་གཏོང་བ་དང་ཡོངས་སུ་གཏོང་བ་
དང་གཏོང་བ་ཆེན་པོ་དག་གིས་སེམས་ཅན་གྱི་བསམ་པ་ཡོངས་སུ་རྫོགས་པར་བྱ་
ཞིང་རྨད་དུ་བྱུང་བའི་སྤྱོད་པའི་རྗེས་སུ་འཇུག་པར་བྱའོ། །གཞན་ཡང་བཅོམ་ལྡན་
འདས་འདི་ནི་བྱང་ཆུབ་སེམས་དཔའ་གཞན་པས་རྨད་དུ་བྱུང་བའི་སྨོན་ལམ་དང་
སྤྱོད་པ་བསམ་གྱིས་མི་ཁྱབ་བོ་ཞེས་ སངས་རྒྱས་ཀྱི་ཡོན་ཏན་བསྔགས་པ་ལའང་
བརྗོད་པར་བྱའོ། ། རྒྱལ་པོ་ནོར་ཅན་གྱི་སྐྱེས་པའི་རབས་ཏེ་བདུན་ཅུ་བདུན་
པའོ། །།། 21: 21: 17 1
ཏི་
དོན་བརྒྱད་པ། བྲམ་ཟེ་ཟླ་དགའི་སྐྱེས་པའི་རབས།
༈ སྐྱེས་བུ་དམ་པ་སྨོན་ལམ་གྱི་སྟོབས་རབ་ཏུ་བསྒྲུབ་པ་རྣམས་ནི་སེམས་ཅན་
ཡོངས་སུ་སྨིན་པར་བྱེད་ཅིང༌། བདག་ཉིད་ཀྱི་སེམས་ཡོངས་སུ་སྐྱོ་བ་དང་ཞུམ་
པར་མི་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་
བཅོམ་ལྡན་འདས་འདི་བྱང་ཆུབ་ཀྱི་སྤྱད་པ་སྤྱོད་པའི་ཚེ། རེ་ཞིག་བྲམ་ཟེའི་
རིགས་ཤིང་སཱ་ལ་ཆེན་པོ་ལྟ་བུ་རང་བཞིན་མཁས་པའི་བདག་ཉིད་དང་ཕ་མ་རྣམ་
པར་དག་པའི་སྤྱོད་ཚུལ་དང་ལྡན་པ། ཟླ་བ་ཡར་གྱི་ངོ་ལྟར་ཡོན་ཏན་གྱི་ཚོགས་ཀྱི་
ཆེ་བས་ཇེ་ཆེར་གྱུར་པའི་བྲམ་ཟེའི་ཁྱེའུ་ཞིག་ཏུ་སྐྱེ་བ་ཡོངས་སུ་བཟུང་བར་གྱུར་ཏེ།
དེ་བཙས་ནས་རང་བཞིན་གྱིས་རྣམ་པར་དག་པའི་སྤྱོད་ཚུལ་དང་ལྡན་པ་འཇིག་
རྟེན་ཐམས་ཅད་ཀྱིས་མཐོང་ན་དགའ་བ་ཞིག་ཏུ་བྱུང་བས། ། དེའི་མིང་ཟླ་དགའ་
ཞེས་བཏགས་སོ། །དེ་ཇེ་ཆེར་གྱུར་ནས་རང་བཞིན་གྱི་ཤེས་རབ་ཀྱི་མཐུས་རིག་བྱེད་
རྣམ་པ་གསུམ་དང༌། སྒྲ་ངེས་པར་སྦྱོར་བ་དང༌། གསལ་བ་དང་། ཡི་གེར་
རབ་ཏུ་དབྱེ་བ་དང༌། འཇིག་རྟེན་རྒྱང་ཕན་པའི་གཞུང་དང་། མཆོད་སྦྱིན་གྱི་
རྒྱུད་དང༌། སྐྱེས་བུ་ཆེན་པོའི་མཚན་བརྟག་པ་ལ་སོགས་པའི་ཕ་རོལ་ཏུ་ཕྱིན་པར་
གྱུར་ཏོ། ། དེ་ནི་རིག་བྱེད་གནས་ཀྱི་ཕ་རོལ་ཕྱིན། །མཁས་པའི་བདག་ཉིད་གཞན་
ལ་ཅི་ནུས་སྟོན། །སྒྲ་དང་ཡི་གེའི་སྦྱོར་བ་རྨད་བྱུང་བའི། །འཇིག་རྟེན་གཙུག་ལག་
512



གསལ་བར་མངོན་སུམ་གྱུར། །གྲགས་པའི་ལམ་གྱིས་ཇེ་ཆེར་གསལ་གྱུར་པ། །
གངས་ཀྱི་རི་ལ་ཉི་མ་ཤར་པ་བཞིན། །དེ་ཡི་ཡོན་ཏན་གསལ་བས་སྐྱེ་བོ་རྣམས། །
མངོན་པར་འདུད་ཅིང་དེ་ཡང་སྐྱེ་བོ་ལ། །བུ་ལྟར་བརྩེ་བས་ཅི་ནུས་ཕན་འདོགས་
བྱེད། །ཡོན་ཏན་རྣམས་ཀྱིས་ཆེ་བའི་བླ་མར་གྱུར། །དེ་ལྟར་བྲམ་ཟེ་ཟླ་དགའ་ཤིང༌ .
སཱ་ལ་ཆེན་པོ་ལྟ་བུ་རང་གི་ཡོན་ཏན་གྱིས་སྐྱེ་བོ་རྣམས་ལ་ཕན་འདོགས་པར་བྱེད་
ཅིང་། ལོངས་སྤྱོད་ཀྱི་དཔལ་ཆེན་པོ་ཐོབ་པ་རྣམས་ལ་སྙིང་པོ་མེད་པར་ཤེས་ནས་
དགེ་སྦྱོང་དང་བྲམ་ཟེ་དང་སློངས་མོས་འཚོ་བ་དང་མུ་སྟེགས་བྱེད་རྣམས་ལ་སོ་སོའི་
ཡིད་བཞིན་དུ་བཟའ་བ་དང་བསྒོ་བ་ལ་སོགས་པའི་དངོས་པོ་ཐམས་ཅད་ཀྱིས། །
ཉི་མ་གཅིག་བཞིན་དུ་ཚིམ་པར་བྱེད་པའི་ཟླ་བའི་མཆོད་སྦྱིན་ཆེན་པོ་རབ་ ཏུ་་་
བསྒྲུབས་ཤིང་ལོ་འབུམ་ཕྲག་བརྒྱད་དུ་སེམས་གཞན་དུ་གཡེང་བ་མེད་པར་བྱས་
སོ། ། དེ་ནི་ཟླ་བའི་མཆོད་སྦྱིན་ཆེན་པོ་ལ། རབ་ ཏུ་བསྒྲུབས་པས་སྐྱེ་བོ་ཀུན་་
འདུས་ཏེ། ། ནགས་ཚལ་ གླང་པོ་མཚོ་ཆེན་ངོགས་ལྷགས་བཞིན། ། དགོས་ པའི་
དབང་གིས་མཆོད་སྦྱིན་རྒྱ་ཆེར་གྱུར། ། དེའི་ཚེ་བཅོམ་ ལྡན་འདས་དེ་བཞིན་་་་་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་ སངས་ རྒྱས་མྱ་ངན་ཐམས་
ཅད་དང་བྲལ་བ་ཞེས་བྱ་བ་འཇིག་རྟེན་དུ་བྱུང་སྟེ། དེའི་འཁོར་འདུས་པ་ཉན་
ཐོས་དགྲ་བཅོམ་པ་སྐར་མ་དང་མཉམ་པར་གྱུར། བྱང་ཆུབ་སེམས་དཔའ་འདུས་
པའང་སྐར་མ་དང་མཉམ་པར་གྱུར་ཏོ། ། དེའི་ཉན་ཐོས་རྣམས་ལས་གཅིག་ཙམ་
ཡང་མཆོད་སྦྱིན་གྱི་བཀད་སར་མི་འཇུག་གོ ། རྒྱུ་དེས་བྲམ་ཟེ་ཟླ་དགའ་འདི་སྙམ་
དུ་སེམས་ཏེ། བདག་གི་མཆོད་སྦྱིན་གྱི་བཀད་ས་འདིར་ཡ་མཚན་ཅན་ཀུན་ཕལ་
ཆེར་འཇུག་ན། དེ་བཞིན་གཤེགས་པ་མྱ་ངན་ཐམས་ཅད་དང་བྲལ་བ་ཉན་ཐོས་
ཀྱི་དགེ་འདུན་དང་བཅས་པ་ནི་འདིར་མི་འབྱོན་པའི་རྒྱུ་ཅི་ལྟ་བུ་ཞིག་ཡོད་སྙམ་དུ་
བྲམ་ཟེ་དེས་ལེགས་པར་བརྟགས་པ་ལས་འདི་སྙམ་དུ་གྱུར་ཏེ། གང་གིས་རྒྱལ་
བའི་ཉན་ཐོས་དག ། མཆོད་སྦྱིན་བཀད་སར་འཇུག་མིན་པ། །བདག་གི་མཆོད་
སྦྱིན་དེ་ཡི་སྐྱོན། །དེ་འདིར་ངེས་པ་རྙེད་པར་གྱུར། །བཅོམ་ལྡན་འདས་ཉན་ཐོས་
513



ཀྱི་དགེ་འདུན་དང་བཅས་པ་ནི་གཞན་དག་ལ་ཕན་པར་བཞེད་པ། | དུས་སུ་ཟ་བ་
དང་ལྡན་པ་ཡིན་ལ། བདག་གི་སྦྱིན་པ་ཆེན་པོ་འདི་ནི་དུས་དང་མི་ལྡན་པར་ཀུན་
ཏུ་བྲིམས་པའི་དབང་གིས་སྐྱོན་དེས་དེ་བཞིན་གཤེགས་པ་དེ་བདག་གི་མཆོད་སྦྱིན་
གྱི་བཀད་སར་མི་འཇུག་པ་ལྟ་ཞིག་སྙམ་མོ། །དེ་ནས་བྲམ་ཟེ་ཟླ་དགའ་དེ་བཞིན་
གཤེགས་པ་ལྟ་བར་འདོད་པའི་དབང་གིས། ནང་པར་སྔ་བར་ལངས་ནས་རང་
གི་བཟང་མོ་དང་བྲམ་ཟེའི་ཚོགས་རྣམས་ལ་བསྒོ་བ། ཤེས་ལྡན་དག་ཤེས་པར་
གྱིས་ཤིག གང་ན་དེ་བཞིན་གཤེགས་པ་ཞེས། །འཇིག་རྟེན་ཕ་རོལ་བྱོན་གྱུར་
པ། ། དེ་འདིར་མཐོང་བར་དཀའ་བ་སྟེ། །འཇིག་རྟེན་མངོན་སུམ་གྱུར་བཞིན་
དུ། ། སུ་ ཞིག་བག་མེད་རྗེས་སུ་འཇུག་།མཆོད་པའི་ཡོ་བྱད་རྣམས་ཁྱེར་ལ། །
རྒྱལ་བ་དེ་ཡི་དྲུང་དུ་འདོང་། ། དེ་སྐད་ཅེས་སྨྲས་ནས་བྲམ་ཟེ་དང་བྲམ་ཟེ་མོའི་
ཚོགས་རྣམས་ཀྱི་ཡོངས་སུ་བསྐོར་ཞིང་བདག་ཉིད་ཀྱིས་བཀོད་པའི་ལོངས་སྤྱོད་དུ་
མས་བརྒྱན་ཏེ། ཐམས་ཅད་ཀྱང་རྟ་དཀར་པོས་དྲངས་པའི་ཤིང་རྟ་ལ་ཞོན་ནས།
བཞོན་པས་བགྲོད་པའི་ས་ཇི་ཙམ་པ་དེ་ཙམ་དུ་བཞོན་པས་སོང་སྟེ། ། བཞོན་པ་
ལས་བབས་ནས་དེ་བཞིན་གཤེགས་པ་མྱ་ངན་ཐམས་ཅད་དང་བྲལ་བ་ག་ལ་བ་དེར་
སོང་བ་དང༌། བཅོམ་ལྡན་འདས་དེ་ཤིང་ལྗོན་པ་ཞིག་གི་དྲུང་ན། །དགེ་སློང་གི་
དགེ་འདུན་དང་བཅས་པ་བཞུགས་པ་མཐོང་ཞིང་འདི་ལྟར་མངོན་དུ་གྱུར་པར།
ངེས་སོ། །དཔལ་ལྡན་བཟང་ཞིང་མཛེས་པ་དབང་པོ་དུལ། ། མཉམ་པར་བཞག་
ཅིང་ཞི་བ་དམ་པ་བརྙེས། ། གླང་པོའི་རྒྱལ་པོ་བྱ་ བ་ མཐར་ སོན་པ། ། རྒྱ་མཚོའི་
དབྱིངས་ལྟར་དྭངས་ཤིང་རྙོག་པ་མེད། །ལྷ་ཀླུ་དགེ་སྦྱོང་ཚོགས་རྣམས་ཐམས་ཅད་
ཀྱི། །དབུས་ན་རབ་ཏུ་གསལ་བ་མཆོད་སྡོང་བཞིན། །མཐོང་ན་དགའ་བའི་དཔལ་
གྱིས་འབར་བར་མཐོང༌། །ཨེ་མའོ་རྨད་དུ་བྱུང་ཞེས་ངོ་མཚར་སྐྱེས། ། དེ་ལྟར་་
མངོན་དུ་གྱུར་ནས་ཀྱང་འདི་སྙམ་དུ་སེམས་ཏེ། ཨེ་མའོ་དེ་བཞིན་གཤེགས་པ་
འདི་ལྟར་རྨད་དུ་བྱུང་བ་ལ། དགེ་སློང་གི་ཚོགས་སུ་འདུ་ཤེས་པར་གྱུར་པ་ནི་
བདག་གིས་ལོག་པར་རྟོག་པར་གྱུར་ཏོ། །བཅོམ་ལྡན་འདས་ནི་ལྷ་དང་བཅས་ཤིང་
514



བདུད་དང་བཅས་པ་ཐམས་ཅད་ཀྱི་གནས་ལ་ཕུལ་དུ་ཕྱིན་པ་སྟེ། འཁོར་བའི་ཕོ་
རོལ་ཏུ་ཡང་དག་པར་ གཤེགས་ པ་ཡིན་ཏེ། ད་ཅི་ནས་བདག་གིས་དེ་བཞིན་
གཤེགས་པ་ལ་ཡོ་བྱད་ཐམས་ཅད་ཀྱིས་ཇི་སྲིད་འཚོའི་བར་བསྙེན་བཀུར་བྱའོ་སྙམ་
དུ་ངེས་པ་བྱས་ནས་དེ་བཞིན་གཤེགས་པའི་དྲུང་དུ་སོང་སྟེ་ཕྱག་འཚལ་ནས་བླ་གོས་
ཕྲག་པ་གཅིག་ཏུ་གཟར་ཅིང་པུས་མོ་གཡས་པའི་ལྷ་ང་ས་ལ་བཙུགས་ནས་འདི་སྐད་
ཅེས་གསོལ་ཏོ། །བདག་གིས་དེ་བཞིན་གཤེགས་པ་ལ་ཀུན་ཏུ་རྟོག་པའི་ནོངས་པ་
གང་མཆིས་པ་ནི་འཆགས་ལགས་སོ། །བཅོམ་ལྡན་འདས་ཉན་ཐོས་ཀྱི་དགེ་འདུན་
དང་བཅས་པ་ལ་ཇི་སྲིད་ཀྱི་བར་དུ་ཡོ་བྱད་ཐམས་ཅད་ཀྱིས་བསྙེན་བཀུར་བགྱིད་
པར་འཚལ་ན། བདེ་བར་གཤེགས་པས་བདག་ལ་གནང་བར་མཛད་དུ་གསོལ་དེ་
སྐད་ཅེས་གསོལ་བ་དང༌། དེ་བཞིན་གཤེགས་པ་མྱ་ངན་ཐམས་ཅད་དང་བྲལ་
བས་བྲམ་ཟེ་ཟླ་དགའ་ལ་འདི་སྐད་ཅེས་བཀའ་སྩལ་ཏོ། །ཟླ་དགའ་བདེ་བར་གྱུར་
ཅིག་ལྷ་དང་མི་དང་ལྷ་མ་ཡིན་དང་ཀླུ་དང་གནོད་སྦྱིན་དང་དྲི་ཟ་དང་མིའམ་ཅི་ལ་
སོགས་ པ་ གཞན་ གང་རྣམས་བསོད་ནམས་ཀྱི་ཚོགས་བྱ་བར་འདོད་པ་ མང་སྟེ། །
སངས་རྒྱས་བཅོམ་ལྡན་འདས་རྣམས་ནི་གང་ཟག་གཅིག་གི་ཕྱིར་ཇི་སྲིད་འཚོའི་
བར་དུ་མི་བཞུགས་སོ། ། དེ་ཅིའི་ཕྱིར་ཞེ་ན། དེ་བཞིན་གཤེགས་པ་ནི་འཇིག་རྟེན་
ཐམས་ཅད་ལ་ཕན་པའི་ཕྱིར་བྱུང་སྟེ། སེམས་ཅན་གང་དག་ཟས་དང་མལ་ཆ་
དང་གོས་དང་གནས་རབ་ཏུ་ཉམས་པ་དེ་རྣམས་ལ་ཐུགས་བརྩེ་བའི་ཕྱིར་འཇིག་
རྟེན་དུ་བྱུང་ངོ༌། །གསོལ་བ་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་
པ་ལ་དགུང་བདུན་དུ་བདེ་བའི་རིམ་གྲོ་ཐམས་ཅད་ཀྱིས་མཆོད་པར་བགྱིད་པ་དེ་
གནང་བར་མཛད་དུ་གསོལ། །དེ་ལ་དེ་བཞིན་གཤེགས་པ་དེས་ཅང་མི་གསུང་བར་
གནང་བར་གྱུར་ཏོ། ། དེ་ལ་འདི་སྐད་ཅེས་བྱ་སྟེ། བྲམ་ཟེ་ལྷག་པའི་བསམ་པ་
ཡིས། །དེ་བཞིན་གཤེགས་ལ་འདི་སྐད་གསོལ། ། རྒྱལ་བ་ཐུགས་དག་རང་བྱུང་དྲི་
མེད་མཆོག །ཉེས་པའི་ཚོགས་ཀུན་སྤངས་ལ་སྐྱབས་སུ་མཆི། ། བདག་ནི་ལུས་
དང་ལོངས་སྤྱོད་ཐམས་ཅད་ཀྱིས། ། བདེ་བར་གཤེགས་ལ་བླ་མེད་མཆོད་པར་
515



བགྱིད། །ཐུགས་རྗེའི་མངའ་བདག་འདིར་ནི་དགོངས་པར་མཛོད། ། ལྷག་བསམ་
ལྡན་ལ་རྒྱལ་བས་འདི་སྐད་གསུངས། ། རྒྱལ་བ་རྣམས་ནི་མཐའ་ཡས་དོན་གྲུབ་
ཅིང༌། ། སེམས་ཅན་གཅིག་ཕྱིར་འཁོར་བར་བྱོན་པ་མིན། ། དེ་ཐོས་ནས་ནི་སླར་
ཡང་རྒྱལ་ལ་གསོལ། ། དགུང་བདུན་དུ་ནི་འབྱོར་པའི་ཡོ་བྱད་ཀྱིས། ། གཞན་དོན་
སླད་དུ་བདག་གིས་མཆོད་པར་བགྱིད། ། རྒྱལ་བ་ཐུགས་རྗེའི་མངའ་བདག་གིས་
གཟིགས་ཏེ། ། བདག་ལ་དགོངས་ཤིང་གནང་བར་མཛད་དུ་གསོལ། ། དེ་ལྟར་
གསོལ་ནས་དེ་བཞིན་གཤེགས་པས་གནང་བར་རིག་སྟེ། ། བདག་གི་གནས་ག་ལ་
བ་དེར་སོང་ནས་ཕྱིན་ཏེ་གཉེན་བཤེས་སུ་གྱུར་པ་རྣམས་ལ་འདི་སྐད་ཅེས་སྨྲས་
སོ། །གང་བདག་གིས་དེ་བཞིན་གཤེགས་པ་ཉན་ཐོས་ཀྱི་དགེ་འདུན་དང་བཅས་པ་
ཞག་བདུན་དུ་ཡོ་བྱད་ཐམས་ཅད་ཀྱིས་གདུགས་ཚོད་ལ་སྤྱན་དྲངས་པ་ཁྱེད་རྣམས་
ཀྱིས་ཤེས་པར་གྱིས་ཤིག ཁྱེད་ལ་ནུས་པ་དང་མཐུ་ཅི་ཡོད་པས་མཆོད་པའི་ལས་
ལ་བརྩོན་པར་གྱིས་ཤིག དེ་དག་གིས་ལེགས་སོ་ཞེས་སྨྲས་སོ། །དེ་བཞིན་དུ་བྲན་
དང་ལས་བྱེད་པ་ཞོ་ཤས་འཚོ་བ་རྣམས་དང་བཅས་པ་ཐམས་ཅད་ལ་ཡང་དག་པར་
བསྐུལ་ལོ། །བསྐུལ་ནས་ཀྱང་དེ་བཞིན་གཤེགས་པའི་འཁོར་གྱི་ཁྱམས་ཆེན་པོ་ཆུར་
དཔག་ཚད་བཅུ་གཉིས་ཞེང་དུ་དཔག་ཚད་བཅུ་གཉིས་པ་ལྷ་དང་མི་རྣམས་ཀྱི་རྒྱན་
ཐམས་ཅད་ཀྱིས་བརྒྱན་པར་བཤམས་སོ། །དེའི་ལྷག་པའི་བསམ་པའི་དབང་གིས་
འདུས་པའི་ལྷ་དང་ཀླུ་དང་གནོད་སྦྱིན་ལ་སོགས་པ་རྣམས་ལ་སྨྲས་པ། གྲོགས་པོ་
དག་ཤེས་པར་གྱིས་ཤིག གང་ན་སེམས་ཅན་ཀུན་དོན་མཛད་ལ་གཡེལ་བ་མི་
མངའ་བ། །ལྷ་དང་ཀླུ་དང་བདུད་དང་ཚངས་རིས་ཀུན་ལས་བླ་མ་མཆོག ། དེ་
འདིར་དེ་རིང་སེམས་ཅན་དོན་ཕྱིར་གནས་འདིར་གཤེགས་པར་འགྱུར། །མཆོད་
པའི་ལས་ལ་ཀུན་ཏུ་བརྩོན་པས་བདག་གི་གྲོགས་བྱོས་ཤིག དེ་སྐད་ཅེས་སྨྲས་པ་
དང༌། དེའི་ལྷག་པའི་བསམ་པ་དང་མཐུན་པར་སོ་སོ་ནས་སྨྲས་པ། དེ་ཡི་ཡིད་
བཞིན་ཀླུ་རྣམས་ཀྱིས། ། བྲམ་ཟེའི་མཆོག་ལ་འདི་སྐད་སྨྲས། ། དེ་རིང་འདིར་ནི་
སྤོས་ཆུ་དང༌། ། ཀླུ་ཡི་རིན་ཆེན་ཚོགས་རྣམས་ཀྱིས། ། བདག་ ཅག་མཐུ་ནི་ཅི་ཡོད་
516



པར། ། དེ་བཞིན་གཤེགས་ལ་མཆོད་པ་བྱ། ། དེ་ལ་གནོད་སྦྱིན་རྣམས་ཀྱིས་སྨྲས་པ།
འདིར་ནི་ཁྱོད་ཀྱིས་བསྒོ་བ་བཞིན། །རིན་ཆེན་ཁྲི་མཆོག་མཛེས་པ་ཡིས། ། རྒྱལ་བ་
ཉན་ཐོས་བཅས་པ་ལ། །ཀུན་ནས་མངོན་པར་བརྒྱན་པར་བགྱི། ། དེ་ལ་གྲུལ་བུམ་
རྣམས་ཀྱིས་སྨྲས་པ། གྲོགས་པོ་བདག་ཅག་རྣམས་ཀྱིས་ནི། །བླ་རེ་ལེགས་པར་
བཤམ་པར་བགྱི། ། གང་ན་བཀོད་པའི་རྒྱུན་རུང་བར། ། དེ་ལྟ་བུར་ནི་སྣང་བར་
བྱ། ། ལྷ་རྣམས་ཀྱིས་སྨྲས་པ། གྲོགས་པོ་འདིར་ནི་བདེ་གཤེགས་ལ། ། མེ་ཏོག་
ཚོགས་ཀྱིས་མཆོད་བྱ་ཞིང་། །ཀུན་ནས་ཆུན་འཕྱང་རྒྱན་རྣམས་དང༌། ། སིལ་མས་
ཀུན་ཏུ་བཀྲམ་པར་བགྱི། ། དེ་ལྟར་དེས་འཁོར་གྱི་ཁྱམས་ཆེན་པོ་བཤམས་ཤིང་།
འབྱོར་པའི་ཡོ་བྱད་ཐམས་ཅད་ཀྱིས་ཉེ་བར་སྤྲས་ནས། ལྷག་པའི་བསམ་པས་
བསྐུལ་བ་དུས་ལ་བབ་པར་མཁྱེན་ནས་དེ་བཞིན་གཤེགས་པ་མྱ་ངན་ཐམས་ཅད་
དང་བྲལ་བ་ཉན་ཐོས་ཀྱི་དགེ་འདུན་དང་བཅས་པ་བྲམ་ཟེ་ཟླ་དགའི་ཁྱིམ་གང་ན་བ་
དེར་གཤེགས་ཏེ་གདན་བཤམས་པ་ལ་བཞུགས་སོ། ། དེར་བཞུགས་མ་ཐག་ ཏུ་་་
སངས་རྒྱས་ཀྱི་མཐུས་འདི་ལྟ་བུ་སྣང་བར་བྱས་སོ། ། རྒྱལ་བ་གདན་ལ་བཞུགས་མ་
ཐག་ཏུ་ཡང་། །ལྷ་རྣམས་ཀྱིས་ནི་མཆོད་པ་དུ་མ་བྱེད། །ཀླུ་དབང་རྣམས་ནི་སྤོས་ཀྱི་
ཆར་བ་འབེབས། །འཁོར་གྱི་ཁྱམས་ནི་དཔག་ཚད་བརྒྱ་བར་སྣང་། ། བཻ་ཌཱུརྱ་ཡི་ར་
བས་ལེགས་ བསྐོར་ ཞིང༌། ། ཤེལ་གྱི་བ་གམ་མཛེས་པས་ཡོངས་སུ་བསྐོར། ། ་་་
བབས་རིན་ཆེན་གྲ་བ་དུ་མས་མཛེས། ། ཉིན་མོར་བྱེད་པའི་འོད་ཟེར་སྟོང་འབར་
བ། ། མོག་མོག་པོར་བྱེད་འོད་ཀྱིས་ཀུན་ཏུ་ལྟམ། ། རྒྱུན་འཕྲེང་ཆུན་འཕྱང་ཚོགས་
ཀྱིས་ཀུན་ཏུ་སྤྲས། ། མཐོང་ན་དགའ་བར་ཀུན་དུ་གནས་པར་གྱུར། ། དེར་འདུས་
ལྷ་དང་མིར་བཅས་རྣམས། །རྒྱལ་བའི་ཞལ་གྱི་ཟླ་འོད་ཀྱིས། །ཕོག་པས་སྙིང་གི་ཀུ་
མུ་ད། ། རབ་ཏུ་རྒྱས་ཤིང་ཡན་ལག་གི། ཐལ་མོའི་ཆུ་སྐྱེས་ཟུམ་པ་བཞིན། །
ཡིད་ནི་རྣམ་པར་གཡོ་མེད་པའི། ། བསམ་གཏན་རོ་ནི་ཐོབ་པ་བཞིན། །ཀུན་ནས་
བདེ་བར་གནས་པར་གྱུར། །དེ་ལྟར་གྱུར་པར་རིག་ནས་བདག་ཉིད་ཀྱིས་དེ་བཞིན་
གཤེགས་པ་ཉན་ཐོས་ཀྱི་དགེ་འདུན་དང་བཅས་པ་ལ། ། བཟའ་བ་དང་བཅའ་བ་
517



དག་དཔག་ཏུ་མེད་པ་བསྟབས་ཏེ་ལྷའི་རོལ་མོ་དང་མེ་ཏོག་དང་བདུག་སྤོས་རྣམས་
ཀྱིས་ཡང་དག་པར་མཆོད་ནས་དཔག་བསམ་གྱི་རས་ཟུང་གིས་ཀྱང་ལེགས་པར་
གཡོགས་ཏེ། ཞག་བདུན་གྱི་བར་དུ་བདེ་བའི་ཡོ་བྱད་ཐམས་ཅད་ཀྱིས་བསྙེན་
བཀུར་བྱས་སོ། །དེ་ནས་དེའི་ལྷག་པའི་བསམ་པ་ཡོངས་སུ་རྫོགས་པར་གྱུར་ནས་
བཅོམ་ལྡན་འདས་ག་ལ་བ་དེ་ལོགས་སུ་བཏུད་ནས། པུས་མོ་གཡས་པའི་ལྷ་ང་ས་
ལ་བཙུགས་ཏེ། ཏའདི་སྐད་ཅེས་གསོལ་ཏོ། ། བདེ་བར་གཤེགས་པ་ཐམས་ཅད་
མཁྱེན་གྱུར་ལ། །བདག་གིས་འདིར་ནི་མཆོད་ཅིང་སྦྱིན་པ་ཡི། །བསོད་ནམས་མཐུ་
ལྡན་དེ་དག་ཐམས་ཅད་ཀུན། །མཐའ་ཡས་སེམས་ཅན་ཀུན་ལ་སྩལ་པར་བགྱི། །
དགེ་བ་འདི་ཡིས་འགྲོ་རྣམས་ཐམས་ཅད་ཀུན། །བླ་མེད་ཡང་དག་རྫོགས་པའི་
སངས་རྒྱས་ཤོག ། དེ་སྐད་ཅེས་སྨྲས་མ་ཐག་ཏུ་བཅོམ་ལྡན་འདས་ཀྱིས་འཛུམ་
པར་མཛད་དོ། །འཛུམ་པར་མཛད་མ་ཐག་ཏུ། །འོད་ཆེན་པོ་གསེར་གྱི་མདོག་ལྟ་
བུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཁྱབ་པར་་་
མཛད་དེ། འོད་དེས་གང་ལ་རེག་པའི་སེམས་ཅན་ཐམས་ཅད་ལྷག་པའི་བསམ་
པ་དང་དད་པ་རྣམ་པར་དག་པ་ཐོབ་པར་གྱུར་ཏོ། །དེ་ནས་བྲམ་ཟེ་ཟླ་དགས་དེ་ལྟ་
བུའི་རྫུ་འཕྲུལ་གྱི་ཆོ་འཕྲུལ་དེ་མཐོང་ནས་སླར་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། ། བདེ་བར་གཤེགས་པ་རྒྱུ་རྐྱེན་མ་མཆིས་པར། །འཛུམ་པའི་འོད་ཟེར་
འགྱེད་པ་མཛད་མ་ལགས། །རྒྱུ་རྐྱེན་གང་གིས་བསིལ་བའི་འོད་འགྱེད་པ། །བདེ་
བར་གཤེགས་པས་བདག་ལ་ལུང་བསྟན་གསོལ། ། དེ་ སྐད་ ཅེས་ གསོལ་བ་དང༌།
བཅོམ་ལྡན་འདས་དེ་བཞིན་གཤེགས་པ་མྱ་ངན་ཐམས་ཅད་དང་བྲལ་བ་དེས་འདི་
སྐད་ཅེས་བཀའ་སྩལ་ཏོ། ། བྲམ་ཟེ་ཆེན་པོ་ཅི་ཙམ་དུ་འོད་འདིས་རེག་པའི་སེམས་
ཅན་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་
མི་ལྡོག་པར་གྱུར་ཏེ། ཐམས་ཅད་ཀྱང་སངས་རྒྱས་ཀྱི་ཞིང་ཡོངས་སུ་དག་པར་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་
རྒྱས་ནས་སེམས་ཅན་རྣམས་ཀྱི་དོན་བྱས་ཏེ། ཕུང་པོ་ལྷག་མ་མེད་པའི་མྱ་ངན་
518



ལས་འདའ་བ་ཆེན་པོར་ཡོངས་སུ་མྱ་ངན་ལས་འདའ་བར་འགྱུར་རོ། ། རྒྱལ་བ་
ཐམས་ཅད་མཁྱེན་པ་ཡིས། །སེམས་ཅན་རྣམས་ནི་ལུང་བསྟན་ཏེ། །དེ་ནས་གདན་
ལ་བཞེངས་ཏེ་གཤེགས། །བྲམ་ཟེ་ལྷག་པའི་བསམ་པ་ཡིས། ། བསྐུལ་བའི་འགྲོ་
རྣམས་ལུང་བསྟན་པ། ། ཐོས་ནས་བདག་ཉིད་ཡི་རང་གྱུར། །རྒྱལ་བས་བདག་ལ།།
མངོན་སུམ་དུ། ། ལུང་ནི་བསྟན་པར་མ་གྱུར་ཀྱང་། །ཀུན་ཏུ་རྟོག་པར་མ་གྱུར་
ཏོ། །དེ་ལྟ་བུའི་སྐྱེས་པའི་རབས་འདི་འང་ཅིའི་ཕྱིར་བཤད་ཅེ་ན་བྱང་ཆུབ་སེམས་
དཔའ་རྣམས་ནི་སེམས་ཅན་རྣམས་ཡོངས་སུ་སྨིན་པའི་ཕྱིར་སྨོན་ལམ་ཡོངས་སུ་
རྫོགས་པར་བྱེད་ཅིང༌། རྨད་དུ་བྱུང་བའི་སྤྱོད་པ་རྣམས་མཐར་ཕྱིན་པར་བྱེད་དོ་
ཞེས་བརྗོད་པར་བྱའོ། ། གཞན་ཡང་སངས་རྒྱས་ཀྱི་ཡོན་ཏན་བསྔགས་པ་ལའང་
བརྗོད་པར་བྱའོ། ། བྲམ་ཟེ་ཟླ་དགའི་སྐྱེས་པའི་རབས་ཏེ་བདུན་ཅུ་བརྒྱད་པ་བར་གནས་
པའོ།། །། |: :
དུ་ དོ ན་དགུ་བ། རྒྱལ་པོ་ནམ་མཁའི་སྐྱེས་པའི་རབས། །
:|༈ སྐྱེས་བུ་དམ་པ་རྣམས་ནི་བླ་ན་མེད་པའི་བྱང་ཆུབ་ཏུ་སྤྱད་པ་སྤྱོད་པ་ན།
བདག་གི་བདེ་བ་ཐམས་ཅད་ཁྱད་དུ་བསད་དེ། གཞན་གྱི་དོན་སྤྱོད་པ་ལ་སྨོན་
ལམ་དང་སྦྱིན་པའི་སྟོབས་དཔག་ཏུ་མེད་དོ། །དེ་ཡང་འདི་སྐད་ཐོས་ཏེ། སྔོན་
བྱུང་བ་འདས་པའི་དུས་བསྐལ་པ་དཔག་ཏུ་མེད་པའི་སྔ་རོལ་དུ། བསྐལ་པ་ཆེན་
པོ་ལེགས་བཅས་ཞེས་བྱ་བ་ལ་འཛམ་བུའི་གླིང་དགའ་བ་ཞེས་བྱ་བར་བདག་ཅག་གི་
སྟོན་པ་འདི་གླིང་བཞི་ལ་དབང་བའི་འཁོར་ལོ་བསྒྱུར་བའི་རྒྱལ་པོ་ནམ་མཁའ་ཞེས་
བྱ་བར་སྐྱེ་བ་ཡོངས་སུ་བཟུང་བར་གྱུར་ཏོ་ཞེས་གྲགས་སོ། །དབང་པོའི་སྒྲ་རྣམས་
ཉེར་ཞི་ས་ཡི་བདག །དཔག་མེད་སྦྱངས་པའི་མཐུ་ལྡན་གཟི་ཆེ་ལ། །རང་གི་ཡོན་
ཏན་དཀྱིལ་འཁོར་རབ་རྒྱས་པས། །རྒྱལ་ ཕྲན་རྣམས་དང་བློན་པོ་དྲེགས་པ་ས་
རྣམས། ། དྲེགས་པ་ཀུན་སྤངས་རྟ་མཆོག་ཚུལ་བཞིན་དུལ། ། དེ་ཡི་བཀའ་ལུང་
གཉན་པོ་སྤྱི་བོས་ནོད། །དགེ་བཅུའི་ལམ་གྱི་སྣང་བ་ཆེ་རྒྱས་པས། ། དེ་ཡི་འབངས་
519



རྣམས་སྐལ་བ་བཟང་པོར་གྱུར། །འོན་ཀྱང་གླིང་དེར་སྐྱེས་པའི་སེམས་ཅན་རྣམས་
ཕལ་ཆེར་འདོད་པ་ཅན་དུ་གྱུར་ཏེ། དེ་དག་ཐམས་ཅད་ལ་སའི་བདག་པོ་དེས་
རིན་པོ་ཆེ་སྣ་ཚོགས་ཀྱི་མཛོད་ཐམས་ཅད་སྐྱེ་བོ་འཕོངས་པ་རྣམས་ལ་ཅི་དང་ཅི་
དགོས་པ་ཐམས་ཅད་སྦྱིན་པར་བཏང་ནས། ། སློངས་ མོ་བ་ རྣམས་ ཀྱིས་ཀྱང་།
གསེར་དང་དབྱིག་དང་ཨནྡ་རྙིལ་དང་མཐོན་ག་ཆེན་པོ་དང་སྐར་མདོག་དང་།
ཆུ་གདང་གི་བར་གྱི་རིན་པོ་ཆེ་སྣ་ཚོགས་པ་དག་ཡོངས་སུ་ཐོབ་ཅིང་འཛད་པ་མེད་
པར་གྱུར་ཏོ། །དེའི་ཚེ་བློན་པོ་རྣམས་ལ་དྲིས་པ། རིན་ཆེན་འདི་རྣམས་གང་ལས་
བྱུང་། བློན་པོ་རྣམས་ཀྱིས་གསོལ་བ། ཀླུ་དབང་རྣམས་ཀྱིས་རིན་ཆེན་གཏེར་
བསྟན་ཏེ། ། ལྷའི་ཞལ་སྔར་སློངས་མོ་མཆིས་པ་བཞིན། །དེ་ཙམ་གྱིས་ནི་རིན་ཆེན་
གཏེར་བྱུང་ཞིང་། །དེ་ལས་གཞན་དུ་སྦས་པ་བཞིན་དུ་གྱུར། །དེ་སྐད་ཅེས་སྨྲས་པ་
དང་། ། རྒྱལ་པོ་དེ་སེམས་ཅན་ལ་བརྩེ་བའི་སེམས་ཀྱིས་སྨོན་ལམ་འདེབས་པར་
རྩོམ་པ། བདག་སྙིགས་མ་ལྔ་དང་ལྡན་པའི་སངས་རྒྱས་ཀྱི་ཞིང་དུ་སེམས་ཅན་
ཉོན་མོངས་པ་རྣམས་ཡོངས་སུ་བསྐྱབ་པའི་ཕྱིར་བླ་ན་མེད་པར་ ཡང་དག་པར་
རྫོགས་པའི་སངས་རྒྱས་སུ་འགྱུར་བ་ལྟ་ན། བདག་གི་རེ་བ་འདི་ཡོངས་སུ་རྫོགས་
པར་གྱུར་ཅིག བདག་ཕྱོགས་བཅུའི་སངས་རྒྱས་ཀྱི་ཞིང་སྙིགས་མ་ལྔ་དང་ལྡན་
པའི་གང་གའི་ཀླུང་གི་བྱེ་མ་སྙེད་ཡོད་པ་ཐམས་ཅད་དུ་ཀླུའི་རྒྱལ་པོ་གཏེར་སྟོན་པར་
གྱུར་ནས་རིན་པོ་ཆེ་སྣ་ཚོགས་ཀྱིས་གང་བའི་གཏེར་བྱེ་བ་ཁྲག་ཁྲིག་འབུམ་ཕྲག་དུ་མ་
དག་སྟོན་ཅིང་གཏོང་བར་གྱུར་ཅིག སངས་རྒྱས་ཀྱི་ཞིང་ཇི་སྙེད་པའི་ཞིང་རེ་
རེར་ཡང་སྐྱེ་བ་ལན་བདུན་བདུན་དུ་ཡོངས་སུ་བཟུང་ནས་སེམས་ཅན་ཐམས་ཅད་
ཀྱི་ཡིད་ལ་འདོད་པའི་སྦྱིན་པ་དག་ཡོངས་སུ་གཏོང་བར་གྱུར་ཅིག་ཅེས་སྨོན་ལམ་
བཏབ་པ་དེའི་ཚེ། ནམ་མཁའི་དཀྱིལ་ནས་ལྷ་བྱེ་བ་ཁྲག་ཁྲིག་འབུམ་གྱིས་མེ་ཏོག་
གི་ཆར་རབ་ཏུ་ཕབ་ཅིང་ལེགས་སོ་ཞེས་བྱ་བ་བྱིན་ཏེ། ཨེ་མའོ་ཐམས་ཅད་སྦྱིན་པ་
ལེགས་སོ་ལེགས། ། མི་དབང་ཁྱོད་ནི་ཐམས་ཅད་སྦྱིན་པ་སྟེ། ། ཅི་ལྟར་ཁྱོད་ཀྱིས་
སྨོན་ལམ་བཏབ་པ་བཞིན། །ཁྱོད་ཀྱི་རེ་བ་ཡོངས་སུ་རྫོགས་འགྱུར་རོ། །དེ་ལྟར་ལྷ་
520



རྣམས་ཀྱིས་ཡོངས་སུ་བསྒྲགས་པ་སྐྱེ་བོ་ཕལ་བོ་ཆེ་རྣམས་ཀྱིས་ཐོས་ནས་དེ་དག་འདི་
སྙམ་དུ་སེམས་པར་གྱུར་ཏེ། བདག་ ཅག་ གི་རྒྱལ་པོ་འདི་ལ་ གང་བཏང་བར།
དགའ་བའི་སྦྱིན་པ་དག་སླང་བར་བྱ་སྟེ། གལ་ཏེ་ཡོངས་སུ་གཏོང་བར་བྱེད་ན་ནི་
དེའི་ཚེ་འདིའི་མིང་ཐམས་ཅད་སྦྱིན་པ་ཞེས་བྱ་བར་འགྱུར་གྱི། ཅི་སྟེ་ཡོངས་སུ་གཏོང་
བར་མི་བྱེད་ན་ནི་དེ་ལྟར་མི་འགྱུར་རོ་སྙམ་ནས། སེམས་ཅན་འདོད་ཆེན་པོ་དག་
གིས་དེའི་བུ་སླང་བར་འདོད་ནས་མིའི་བདག་པོ་སེང་གེའི་ཁྲི་ལ་འདུག་པའི་དྲུང་དུ་
སོང་སྟེ། སྨྲས་པ། ཁྱོད་ནི་ཐམས་ ཅད་སྦྱིན་པ་ཞེས། ། ལྷ་རྣམས་ཀྱིས་ནི་ཡས་
བསྒྲགས་པར་གྱུར། །དེ་བས་སྲས་ཀྱི་ཐུ་བོ་རྣམས། །བདག་ཅག་གི་ནི་གཡོག་ཏུ་
སྩོལ། །དེ་སྐད་ཅེས་སྨྲས་པ་ཐོས་ནས། སའི་བདག་པོ་དེའི་བུ་ལ་སྡུག་པའི་སེམས་
ཡོངས་སུ་སྤངས་ཏེ། སློང་མོ་བ་རྣམས་ལ་དགའ་བའི་ཡིད་ཀྱིས་ལྟ་ན་སྡུག་པའི་བུ་
རྣམས་ཀྱང་ཚམ་ཚོམ་མེད་པར་ཡོངས་སུ་བྱིན་ནོ། ། དེ་ནས་ཡང་གཞན་དག་གིས།
རྒྱལ་པོ་དེའི་བཙུན་མོ་བསླང་བའི་ཕྱིར་སྨྲས་པ། ཁྱོད་ནི་ཐམས་ཅད་ཆགས་མེད་
གཏོང་བ་ཞེས། ། གྲགས་པས་བཙུན་མོ་དམ་པ་མཛེས་མ་རྣམས། ། རྒྱན་བཅས་
བདག་ཅག་རྣམས་ལ་ཡོངས་སུ་སྩོལ། ། ལྷ་ཡིས་བསྟན་པའི་མིང་ནི་དོན་མཐུན་
མཛོད། །དེ་སྐད་ཅེས་སྨྲས་པ་ཐོས་ནས། །བདག་གི་བཙུན་མོ་བུད་མེད་རིན་པོ་ཆེ་
མཛེས་ཤིང་ལྟ་ན་སྡུག་པ། རིན་པོ་ཆེའི་རྒྱན་སྣ་ཚོགས་ཀྱིས་མངོན་པར་བརྒྱན་པ་
རྣམས་ཆགས་པ་མེད་པའི་ཚུལ་གྱིས་བྱིན་ཏོ། །གང་ན་བུ་དང་མཛེས་པའི་ཆུང་མ་
རྣམས། ། གཏོང་བར་བྱེད་པ་འཇིག་རྟེན་རྨད་བྱུང་སྟེ། །དམ་པ་དེ་ལ་གུས་པ་མི་
བྱེད་པར། །འདོད་ཆེན་པོ་དག་སླར་ཡང་སློང་བྱེད་པ། ། རྒྱ་མཚོ་འཇིངས་རྣམས་
ཆུ་ཡིས་མི་ངོམས་བཞིན། །ཆོག་ཤེས་མེད་པར་འདོད་པའི་རྦ་རླབས་འཕྱོ། །དེ་
ནས་བྲམ་ཟེ་སྐར་མ་ལ་དགའ་བ་ཞེས་བྱ་བས། ། འདི་ལ་བདག་གིས་རྒྱལ་སྲིད་
བསླང་བར་བྱའོ་སྙམ་སྟེ། རྒྱལ་པོའི་མདུན་དུ་འདུག་ནས་ཤིས་པ་བརྗོད་དེ་སྨྲས་
པ། ཐམས་ཅད་སྦྱིན་པ་ས་ཡི་བདག ། ཁྱོད་ནི་ཐམས་ཅད་སྩོལ་བར་མཛད། །
བདག་ནི་སློང་ལ་དགའ་བར་གྱུར། །དེ་བས་རྒྱལ་སྲིད་བདག་ལ་སྩོལ། ། དེ་སྐད་
521



ཅེས་སྨྲས་པ་ཐོས་ནས་རྒྱལ་པོ་མཆོག་ཏུ་དགའ་བ་སྐྱེས་ཏེ། བདག་ཉིད་ཀྱིས་བྲམ་
ཟེ་དེ་ཁྲུས་བྱས་ཏེ་ཐོད་བཅིངས་ནས་རྒྱལ་པོར་དབང་བསྐུར་ཞིང་། རྒྱལ་སྲིད་ལ་
རབ་ ཏུ་ བཞག་ སྟེ་ འཛམ་ བུའི་ གླིང་ ཐམས་ ཅད་ བྱིན་ནས་ སྨོན་ལམ་བཏབ་པ།
བདག་གིས་ཁྱོད་འདིར་འཛམ་བུའི་གླིང་གི་རྒྱལ་སྲིད་ལ། ། རབ་ཏུ་བཞག་པའི་
བསོད་ནམས་འདི་ཡིས་དུས་རིང་བར། ། ཁྱོད་ཀྱི་རྒྱལ་སྲིད་རབ་ཏུ་བརྟན་པར་
གནས་གྱུར་ཅིག །བསོད་ནམས་འདི་ཡིས་བདག་ཀྱང་རྫོགས་པའི་སངས་རྒྱས་
གྱུར། ། དེ་ཡི་ཚེ་ན་ཁྱོད་ཀྱང་བླ་ན་མེད་པ་ཡི། ། བྱང་ཆུབ་ཉིད་དུ་རྒྱལ་ཚབ་ལུང་
ཡང་སྟོན་གྱུར་ཅིག །དེ་སྐད་ཅེས་སྨྲས་ནས་བྲམ་ཟེ་དེ་ལ་རྒྱལ་སྲིད་ཡོངས་སུ་བྱིན་
ནོ། ། དེའི་འོག་ཏུ་བྲམ་ཟེ་འདོད་པ་ཞེས་བྱ་བས་བྱང་ཆུབ་སེམས་དཔའི་རྐང་པ་
ཡོངས་སུ་བསླངས་པ་དང༌། དེ་མཆོག་ཏུ་དགའ་བ་སྐྱེས་ནས། དེ་ལ་སེམས་ནི་
རབ་དང་བས། །ཨུཏྤལ་འདབ་མ་ལྟ་བུ་ཡི། ། རལ་གྲི་རྣོན་པོས་རྐང་པ་དག །
དུམ་བུར་བཅད་དེ་དེ་ལ་བྱིན། །དེ་ནས་སྙིང་རྗེའི་ཤུགས་ཀྱིས་སྨོན་ལམ་བཏབ། །
བདག་གི་ཤ་ཡི་རྐང་པ་འདི་བྱིན་ནས། །བླ་ན་མེད་པའི་ཚུལ་ཁྲིམས་རྐང་པ་་་་
དག །ཐོབ་ཅིང་གོ་འཕང་མཆོག་ཏུ་འགྲོ་གྱུར་ཅིག ། དེ་སྐད་ཅེས་སྨོན་ལམ་
བཏབ་ནས། བདག་ཉིད་ཀྱི་ཚོར་བའི་སྡུག་བསྔལ་ཐམས་ཅད་ཁྱད་དུ་བསད་དེ་
རྐང་པ་བྱིན་ནོ། །དེའི་འོག་ཏུ་བྲམ་ཟེ་ལྟ་ན་སྲུང་ཞེས་བྱ་བ་དེས་དགོས་པ་ཞིག་གི་
ཕྱིར་བྱང་ཆུབ་སེམས་དཔའ་དེའི་མིག་སླང་བར་འདོད་ནས་དེའི་དྲུང་དུ་སོང་སྟེ་
སྨྲས་པ། ས་བདག་ ཐམས་ ཅད་སྦྱིན་པ་ཞེས། ། ས་ཡི་སྟེང་དུ་སྦྱིན་བདག་་་་་་
གྲགས། །ས་བཞིན་ཁྱོད་ནི་སྦྱིན་པའི་གཞི། །ས་ཡང་ལྟོས་མེད་སྦྱིན་མཛད་ཅེས། །
ཐོས་པས་ཁྱོད་ཀྱི་དྲུང་མཆིས་སོ། ། དེ་བས་མིག་གཉིས་བདག་ལ་སྩོལ། ། དེ་སྐད་
ཅེས་སྨྲས་པ་ཐོས་ནས། བདག་གི་ཡིད་རབ་ཏུ་དགའ་བའི་སེམས་ཀྱིས་ཨུཏྤལ་
མཐིང་ག་ལྟ་བུའི་མིག་གཉིས་ཀྱང་ལེགས་པར་ཕྱུང་སྟེ་དེ་ལ་བྱིན་ནས་སྨོན་ལམ་
བཏབ་པ།། བདག་གི་ཤ་ཡི་མིག་ནི་འདིར་བྱིན་པས། །མི་ལས་འདས་པའི་མིག་ནི་
རྣམ་དག་པ། །དྲི་མ་མེད་པའི་སྤྱན་ལྔ་ཐོབ་གྱུར་ཅིག །འགྲོ་རྣམས་ཤེས་རབ་སྤྱན་
522



གྱིས་སྒྲོལ་བར་ཤོག །ཡང་རིང་བོ་མ་ལོན་པར་བྲམ་ཟེ་སྒྲ་བཟངས་ཞེས་བྱ་བ་ཞིག་
གིས་བྱང་ཆུབ་སེམས་དཔའ་ལ་རྣ་བ་གཉིས་བསླངས་པ། ཁྱོད་ནི་འཕངས་པའི་
དངོས་པོ་དང༌། །བདག་གི་ལུས་ཀྱང་སྦྱིན་ཞེས་གྲགས། དེ་བས་དགོས་པ་ཞིག་གི་
ཕྱིར། །མི་དབང་སྙན་གཉིས་བདག་ལ་སྩོལ། །དེ་སྐད་ཅེས་སྨྲས་པ་དང་། བྱང་
ཆུབ་སེམས་དཔའ་དེ་ལ་དགའ་བའི་ཡིད་ཀྱིས་བཻཌཱུརྱའི་ཁ་དོག་ལྟར་འབར་བའི་
མཚོན་རྣོན་པོས་རང་ཉིད་ཀྱི་རྣ་བ་གཉིས་བཅད་དེ་བྱིན་ནས་སྨྲས་པ། མི་གཙང་
དུ་མས་ཡོངས་སུ་གང་གྱུར་པའི། །ལུས་ནི་གཞན་དོན་གྱུར་པ་ཤིན་ཏུ་ལེགས། །དེ་
བས་ ཤ་ཡི་རྣ་བ་འདིར་བྱིན་ནས། །བླ་ན་མེད་པའི་སྙན་ནི་ཐོབ་པར་ཤོག ། དེ་
སྐད་ཅེས་སྨྲས་ནས་བྱིན་ཏོ། །དེ་ལྟར་ཡོངས་སུ་གཏོང་བ་ཆེན་པོའི་སྒྲ་ཕྱོགས་ཀུན་
ཏུ་གྲགས་པ་ལས་འཚོ་བ་པ་ཡང་དག་འཚོ་ཞེས་བྱ་བས། རིག་སྔགས་སྒྲུབ་པའི་
དོན་དུ་བྱང་ཆུབ་སེམས་དཔའ་ག་ལ་བ་དེར་སོང་སྟེ། སྐྱེས་བུའི་ཕོའི་དབང་པོ་
བསླངས་ཏེ། གང་ན་སྦྱིན་པར་དཀའ་བ་ནི། །ལུས་ནི་སྦྱིན་པར་བགྱིད་པ་་་
ལགས། །ཁྱོད་ནི་ཐམས་ཅད་སྦྱིན་ནོ་ཞེས། །ཐོས་པའི་སླད་དུ་འདིར་མཆིས་སོ། །
དེ་ལ་བྱང་ཆུབ་སེམས་དཔའ་ལྟོས་པ་མེད་པར་སྦྱིན་པ་དེ་བྱིན་ནས་སྨྲས་པ། གང་
དག་སྐྱེས་བུ་ཆེན་པོའི་དབང་པོ་མཆོག ། དྲི་མ་མེད་པ་ཐོབ་པར་བྱ་བའི་ཕྱིར། །
འདིར་ནི་མི་གཙང་ལུས་ལ་བྱུང་བ་འདི། །བྱིན་པས་ཁྱོད་ཀྱི་དོན་རྣམས་འགྲུབ་གྱུར་
ཅིག །དེ་ནས་ཀུན་ཏུ་རྒྱུ་མེ་འཛག་ཅེས་བྱ་བ་བྱང་ཆུབ་སེམས་དཔའི་ལག་པ་སླང་
བར་འདོད་པས་དེའི་དྲུང་དུ་སོང་ནས་འདི་སྐད་ཅེས་སྨྲས་སོ། །ཁྱོད་ནི་ལུས་ཀྱི་
མཆོད་སྦྱིན་གྱིས། །ས་འདིར་ཀུན་ཏུ་གྲགས་པར་བཞེད། ། དེ་བས་བདག་ཀྱང་
དགོས་པའི་ཕྱིར། །ཡན་ལག་སླང་བའི་ཕྱིར་མཆིས་སོ། །དེ་སྐད་ཅེས་སྨྲས་པ་བྱང་
ཆུབ་སེམས་པས་ཐོས་ནས། ། ཨེ་མའོ་ལུས་གཅིག་གིས་སྦྱིན་པ་དཔག་ཏུ་མེད་པ་
འགྲུབ་པ་འདི་ནི་རྨད་དུ་བྱུང་བའོ། །ཞེས་ཁོང་དུ་ཆུད་ནས་དེས་རང་ཉིད་ཀྱི་ལག་
པ་གཡོན་པ་པདྨའི་རྩ་བ་ལྟར་མཆོག་ཏུ་དཀར་ཞིང་འཇམ་པ་སོར་གདུབ་ཀྱི་རྒྱན་
བཟང་པོས་བརྒྱན་པ། (%| མཚོན་རྣོན་པོས་བཅད་དེ། འཇིག་རྟེན་ན་ནི་མཁས་པ་
523



དག ། སློང་ལ་སུ་ཞིག་སྦྱིན་མི་བྱེད། །དེ་ནི་རྨོངས་པ་ཆེན་པོ་སྟེ། ། འདིར་ནི་
འདོད་པ་བཞིན་དུ་བྱ། །གང་ཞིག་ཉེས་པའི་སྒོ་མང་བརྒྱ་ཕྲག་གི་རིགས། གནས་གྱུར་
ལུས་ལ་ལེགས་པའི་རིན་ཆེན་ནོར། །བླ་ན་མེད་པ་དད་པའི་ཕྱག་གྱུར་པ། །ཐོབ་
པར་བྱ་ཕྱིར་ཡན་ལག་འདིར་སྦྱིན་ནོ། །དེ་སྐད་ཅེས་སྨྲས་ནས། རང་གི་ལག་པ་
གཡོན་པ་བཅད་ནས་བྱིན་ ཅིང༌། དེའི་འོག་ཏུ་ལག་པ་གཡས་ པའང་ཅི་ལྟར་་
དགོས་པ་བཞིན་དུ་ཁྱེར་ཅིག་ཅེས་བྱིན་པར་གྱུར་ཏོ། །འདིར་གཞན་དག་གིས་སྨྲས་
པ། ས་བདག་ལུས་ཀྱི་པདྨའི་རྒྱ་མཚོ་ལས། །བྱུང་བའི་ཡན་ལག་ལོ་འདབ་མཛེས་
པ་དང༌། ། དབང་པོའི་གེ་སར་བཅད་ཅིང་གཏུབས་གྱུར་པ། ། སྙིང་རྗེའི་ཆུ་རྒྱུན་
རླབས་ཀྱིས་འཐོར་བ་བཞིན། །ཙན་དན་དམར་པོ་ལྟ་བུའི་ཁྲག་གི་རྒྱུན། །རླབས་
ཀྱི་འཕྲེང་བ་འཕྲོ་བ་བཞིན་དུ་དབབ། ། མཚོན་ གྱིས་རེག་པའི་ཚོར་བ་འབར་བ་
ཡང་། །དེ་ཡི་ཤེས་རབ་སྟོབས་ཀྱིས་བརྣགས་པ་ཡིས། ། བྱམས་པའི་ཆུ་རྒྱུན་སྙིང་
སྟོབས་ཀྱིས་བབ་པས། །ཚོར་བའི་སྡུག་བསྔལ་ཞུམ་ཞིང་འབྲོས་པ་འདྲ། ། སྙིང་རྗེའི་
གཞུ་དང་སྦྱིན་པའི་སྟོབས་ཀྱི་མདའ། །བརྩོན་འགྲུས་འཁྲུལ་འཁོར་གྱིས་ནི་ཡོངས་
བསྐུལ་ནས། །དགྲ་སྡེ་བདུད་ཀྱི་སྙིང་ལ་ཕོག་གྱུར་ཏེ། ། མྱ་ངན་ཉམ་ཐག་ཤུགས་
ཀྱང་ནར་ཅེས་འབྱིན། །དེ་ལྟར་བྱང་ཆུབ་སེམས་དཔའ་རྨད་དུ་བྱུང་བའི་སྤྱོད་པས་
གཏོང་བ་དང་ཡོངས་སུ་གཏོང་བ་དང་གཏོང་བ་ཆེན་པོས་རང་གི་རྒྱལ་སྲིད་ཀྱི་
དབང་ཕྱུག་དང་ལུས་ལ་ཆགས་པ་མེད་པར་ཡོངས་སུ་བཏང་ཞིང་རིན་པོ་ཆེ་ཆེན་པོ་
དང་མཚུངས་པ་ལུས་དང་སྲོག་གི་ལྷག་མ་ཙམ་ལུས་པར་གྱུར་པ་དེ་ལ། དེའི་ཉེ་
འཁོར་དུ་གནས་པར་གྱུར་པའི་ཁམས་ཀྱི་རྒྱལ་ཕྲན་དང་བློན་པོ་རྣམས་དང་མི་དེ་
དག | སྙིང་རྗེ་མེད་ཅིང་འཕགས་པ་མ་ཡིན་ལ་བྱས་པ་མི་བཟོ་བར་གྱུར་པས་འདི་
སྐད་ཅེས་སྨྲས་སོ། །ཀྱེ་རྒྱལ་པོ་འདི་ནི་བློ་དམར་ཞིང་ཤེས་པ་ཆུང་སྟེ། ཡན་ལག་
ཐམས་ཅད་གཏུབས་ཤིང་དབང་པོ་ཉམས་པས་རྒྱལ་སྲིད་ལས་ཡོངས་སུ་ཉམས་པ་
ཡིན་ན། ད་ཤ་སྣག་འདིས་ཅི་ཞིག་བྱེད་ཟེར་ཏེ། གྲོང་ཁྱེར་གྱི་ཕྱི་རོལ་གྱི་དུར་
ཁྲོད་ཀྱི་གནས་སུ་བོར་ཏེ་དོང་ངོ༌། །འདིར་སྨྲས་པ། གཉེན་ལ་ཕན་ཕྱིར་གཡུལ་
524



ངོར་ཞུགས་པ་ཡི། ། རྨ་ཡང་མེ་ཏོག་ཕྲེང་བ་བཞིན་དུ་སེམས། ། ཀུན་གྱིས་དགའ་
བས་སྲི་ཞུ་ཆེར་བྱེད་ན། །རྒྱལ་སྲས་སེམས་ཅན་ཀུན་ལ་ཕན་དོན་དུ། །སྦྱིན་མཛད་
ལུས་ལ་གུས་པ་མི་བསྐྱེད་པར། །མི་གཙང་བཞིན་དུ་དུར་ཁྲོད་འདོར་བྱེད་པ། །ཀྱི་
ཧུད་འདི་ན་གཏམ་ངན་གཞིར་གྱུར་ ཅིང༌། ། ཡོན་ཏན་མིག་ནི་རིང་དུ་གྱུར་པ་
བཞིན། །དེ་ནས་བྱང་ཆུབ་སེམས་དཔའི་ལུས་ཀྱི་ཁྲག་གི་དྲི་ཚོར་བའི་སྦྲང་བུ་དང་
ཤ་སྦྲང་མཆུ་རིངས་དང་། ཁྱི་དང་ཝ་དང༌། ཁྭ་དང་བྱ་རྒོད་ལ་སོགས་པ་དུ་མ་
ལྷགས་ཏེ་ཤ་ཟ་ཞིང་ཁྲག་འཐུང་བར་རྩོམ་པ་བྱེད་པ་ན། འདི་སྙམ་དུ་གྱུར་ཏེ།
ཀྱེ་མ་དུད་འགྲོའི་སྐྱེ་གནས་སུ་སྐྱེས་པས་སེམས་ཅན་སྡུག་བསྔལ་བ་ཤ་དང་ཁྲག་ཙམ་
གྱིས་འཚོ་བར་བྱེད་པ་འདི་རྣམས་ཀྱི་དོན་དུ་བདག་གིས་སྨོན་ལམ་ཡོངས་སུ་བཏབ་
པར་བྱའོ་སྙམ་ནས་སེམས་རབ་ཏུ་དང་བས་འདི་སྐད་ཅེས་སྨྲས་སོ། །བདག་གི་རྒྱལ་
སྲིད་ཀྱི་དབང་ཕྱུག་དང་ལུས་ཀྱི་ཡན་ལག་དང་ཉིང་ལག་ཡོངས་སུ་བཏང་བ་ནི་སྐད་
ཅིག་ཙམ་ཡང་སེམས་འགྱོད་པར་མ་གྱུར་ཅིང་བདག་གི་རེ་བ་ཡོངས་སུ་རྫོགས་པ་ལྟ་
ན་བདག་གི་ལུས་འདི་ཤའི་རིར་ཀུན་ཏུ་གནས་པར་གྱུར་ཅིང༌། སེམས་ཅན་གང་
དག་ཤི་ཟ་ཞིང་ཁྲག་འཐུང་བའི་རིགས་དེ་དག་ཐམས་ཅད་བདག་གི་ལུས་ལ་ཤ་ཟ་
བར་གྱུར་ཅིག ཇི་ལྟར་ཟོས་པ་བཞིན་གྱི་ཕྱིར་སྐྱེ་ཞིང་བདག་གི་ལུས་ཀྱི་ཤ་འཛད་
པ་མེད་པར་གྱུར་ཏེ། གང་གིས་ཟོས་པའི་སེམས་ཅན་དེ་དག་ཀྱང་བླ་ན་མེད་པའི་
བྱང་ཆུབ་ཏུ་གྱུར་ཅིག་ཅེས་སྨོན་ལམ་བཏབ་བོ། །དེ་ནས་དེ་ཡི་སྨོན་ལམ་མཐུ་ཡིས་
དེར། །ལུས་ཀྱང་ཤ་ཡི་རི་ལྟར་གནས་གྱུར་ཅིང་། །གང་གཱའི་རྒྱུན་བཞིན་ཁྲག་ཀྱང་
ཟིད་མ་གྱུར། ། ཤ་ཟའི་ཚོགས་རྣམས་ཀུན་ཏུ་ཚིམ་བྱས་ པས། ། ལོ་སྟོང་བར་དུ་
གཏོང་བ་ཆེན་པོ་བྱས། །བརྟན་པའི་ལྷ་རྣམས་ངོ་མཚར་སྐྱེས་གྱུར་ཏེ། །རྣམ་པ་དུ་
མ་མཆོད་ཅིང་ཡི་རིང་བྱེད། །དེ་ལྟར་བྱང་ཆུབ་སེམས་དཔའི་སྙིང་རྗེ་དང་སྨོན་ལམ་
གྱི་སྟོབས་ཀྱིས་ལོ་སྟོང་གི་བར་དུ་ལུས་ཀྱི་མཆོད་སྦྱིན་བྱས་ཏེ་སྐྱེ་བ་གཞན་དུ་གཟུང་
བར་གྱུར་ཏོ། །ཞེས་གྲགས་སོ། ། རྨད་དུ་བྱུང་བའི་སྤྱོད་པ་འདིས་སེམས་ ཅན་
དཔག་ཏུ་མེད་པ་རྣམས་ཐེག་པ་གསུམ་ལ་ཡང་དག་པར་བཀོད་དོ། ། དེ་ལྟ་བུའི་
525



སྐྱེས་པའི་རབས་འདི་ཡང་ཅིའི་ཕྱིར་བཤད་ཅེ་ན། ། བྱང་ཆུབ་སེམས་དཔའ་སྙིང་
རྗེ་ཆེན་པོ་དང་ལྡན་པའི་སྨོན་ལམ་དང་སྦྱིན་པའི་སྟོབས་ནི་དཔག་ཏུ་མེད་པའོ་ཞེས་
སངས་རྒྱས་ཀྱི་ཡོན་ཏན་བསྔགས་པ་དང་དང་པའི་སྟོབས་བསྐྱེད་པ་ལའང་བརྗོད་
པར་བྱའོ། །རྒྱལ་པོ་ནམ་མཁའི་སྐྱེས་པའི་རབས་ཏེ་བདུན་ཅུ་དགུ་བའོ།། །།
ང་འགལ་བ་བརྒྱད་ཅུ་པ། དཔལ་གྱི་སྡེའི་སྐྱེས་པའི་རབས། ། ཀཚོགས་
༈ སྐྱེས་བུ་དམ་པ་རྣམས་ཀྱི་གཞན་ལ་ཕན་པར་བྱེད་པ་དང་སྦྱིན་པ་དང་སྨོན་
ལམ་གྱི་སྟོབས་ནི་དཔག་ཏུ་མེད་དོ། །དེ་ཡང་སྔོན་བྱུང་བ་འདས་པའི་དུས་ན་རྒྱལ་
པོའི་ཕོ་བྲང་ཨ་རིཊ་ཞེས་བྱ་བ་འབྱོར་པ་རྒྱས་པ་བདེ་བ་ལོ་ལེགས་པ་སྐྱེ་བོ་དང་མི་
མང་པོས་གང་བ། ཆུར་དཔག་ཚད་བཅུ་གཉིས་ཞེང་དུ་དཔག་ཚད་བདུན་པ་གྲུ་
བཞི་པ་རྣམ་པར་མཛེས་པ། གདུགས་དང་རྒྱལ་མཚན་དང་བ་དན་དང་རྟ་་་
བབས་བསྒྲེང་བ་ཞིག་བྱུང་བར་གྱུར་ཏོ། ། རྒྱལ་པོའི་ཕོ་བྲང་དེར་རྒྱལ་པོ་དཔལ་གྱི་
སྡེ་ཞེས་བྱ་བ་སྟོབས་ཀྱི་འཁོར་ལོ་བསྒྱུར་བ་གཟུགས་བཟང་བ་མཛེས་པ་ལྟ་ན་སྡུག་པ་
ཁ་དོག་བཟང་པོ་རྒྱས་པ་མཆོག་དང་ལྡན་པ། རང་བཞིན་གྱིས་སྐྱེ་བ་དྲན་པ་ཆོས་
དང་ལྡན་པ་ཆོས་ཀྱི་རྒྱལ་པོ་ཆོས་ཀྱིས་འཛམ་བུའི་གླིང་གི་དབང་ཕྱུག་གི་བདག་པོར་
བྱེད་པ་ཞིག་བྱུང་བར་གྱུར་ཏོ། །རྒྱལ་པོ་དེའི་བཙུན་མོ་ནི་རྒྱལ་བའི་འོད་ཅེས་བྱ་བ་
གཟུགས་བཟང་ཞིང་མཛེས་པ་ལྟ་ན་སྡུག་པ་ཡིད་བཞིན་དུ་སྤྱོད་པ་བྱུང་ངོ༌། །རྒྱལ་
པོ་དེའི་བློན་པོ་ནི་སྟོང་ཕྲག་བཅུ་གཉིས་ཡོད་དེ་དེ་རྣམས་ཀྱི་མཆོག་ནི་བློ་གྲོས་ཆེན་
པོ་ཞེས་བྱའོ། །ས་བདག་ས་ཆེན་རྒྱ་མཚོའི་གོས་གྱོན་པ། ། སྐྱོང་བྱེད་བསོད་ནམས་
མཐུ་ཡི་དཔལ་གྱིས་མཛེས། ། དེ་ནི་སེམས་ཅན་ཀུན་ལ་མཉམ་པར་བལྟ། ། སྙིང་
རྗེའི་དབང་གིས་དངོས་པོ་ཐམས་ཅད་གཏོང་། །ཆགས་མེད་ཡོངས་སུ་སྦྱངས་ཤིང་
ཞི་བ་ཡི། ། བདག་གི་ཡན་ལག་མཆོག་ཀྱང་སྦྱིན་པར་སྩོལ། ། དེ་བས་འཛམ་གླིང་
གནས་པའི་སྐྱེ་བོ་ལ། ། དཔྱ་དང་ཤོ་གམ་ཙམ་ཡང་སྡུད་མི་བྱེད། ། དགེ་བཅུའི་
བཀའ་ཁྲིམས་མཐོ་རིས་ཐེམ་སྐས་མཆོག །རྣམ་དག་སྐྱེ་བོའི་བྲག་ཆས་བསྒྲགས་པ་
526



རྣམས། །ས་འདིར་ཀུན་ཏུ་གསལ་བར་བྱས་པར་གྱུར། ། དེ་ཡིས་རང་གི་ཕོ་བྲང་ཨ་
རིཋའི། ། སྒོ་བཞིར་སྦྱིན་པའི་བཀད་ས་རྒྱ་ཆེན་དག ། སྣ་ཚོགས་ལོངས་སྤྱོད་ཀུན་
གྱིས་གང་བྱས་ཏེ། ། རྫོགས་ལྡན་སྤྲིན་ལས་བྱུང་བའི་ཆར་རྒྱུན་བཞིན། །བཟའི་
བཏུང་གོས་དང་རྒྱན་གྱི་ཚོགས་རྣམས་དང་། ། རྟ་དང་ཤིང་རྟ་གླང་པོ་འགྱིང་པ་
དང༌། །ན་ཆུང་གཞོན་ནུ་པདྨ་རྒྱས་པའི་གདོང༌། །ཨུཏྤལ་མིག་ཅན་རིན་ཆེན་
བརྒྱན་པ་དག ། སྐྱེ་བོ་རྣམས་ཀྱི་ཡིད་བཞིན་ཐོབ་པར་གྱུར། ། དེ་ལྟར་རྒྱལ་པོ་
དཔལ་གྱི་སྡེས་འཛམ་བུའི་གླིང་ཐམས་ཅད་དུ་སྐྱེ་བོ་རྣམས་ཆོས་ཀྱི་བདག་ཉིད་ལ་
བཀོད་པས། མིའི་སྲིད་པ་ནས་ཚེ་འཕོས་པ་དེ་ཐམས་ཅད་ལྷའི་འཇིག་རྟེན་དུ་
སྐྱེས་པར་གྱུར་ཏོ། །ཡང་དེའི་ཚེ་སུམ་ཅུ་རྩ་གསུམ་གྱི་ལྷ་རྣམས་ཀྱིས། ལྷའི་གྲོང་
ཁྱེར་ལྟ་ན་སྡུག་ཅེས་བྱ་བ་ལྷའི་ཚོགས་ཀྱིས་ཀུན་ཏུ་གང་ཞིང་དེར་གོ་སྐབས་མེད་པར་
གྱུར་པ་དང་ལྟ་ན་སྡུག་གི་ཕྱི་རོལ་ཡོངས་འདུ་དང་ཤིང་རྟ་སྣ་ཚོགས་ཅན་དང་དགའ་
བའི་ཚལ་ལ་སོགས་པའི་སྐྱེད་མོས་ཚལ་རྣམས་སུ་གནས་པར་གྱུར་ཏོ། །དེ་ནས་སྔོན་
སྐྱེས་པའི་སུམ་ཅུ་རྩ་གསུམ་གྱི་ལྷའི་ཚོགས་ཀྱིས་ཡང་དག་པའི་འབྱོར་པ་དེ་མཐོང་སྟེ་
རབ་ཏུ་དགའ་ནས་ལྷའི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། ། ཀོའུ་ཤི་ཀ་
གང་དུ་རིའི་རྒྱལ་པོ་རི་རབ་དེ་ཉིད་ལྷའི་བུ་དག་གིས་གང་སྟེ་ལྷའི་ཚོགས་རྣམས་ནི་
འཕེལ་བར་གྱུར་ལྷ་མ་ཡིན་གྱི་ཚོགས་ནི་འགྲིབ་པར་གྱུར་པའི་ངོ་མཚར་འདི་ལ་
གཟིགས། དེ་ནས་ལྷའི་དབང་པོ་བརྒྱ་བྱིན་གྱིས། ལྷའི་བུ་རྣམས་ལས་ཐོས་ནས་
རིའི་རྒྱལ་པོ་རི་རབ་ཐམས་ཅད་ལ་བལྟ་བར་བརྩམས་པ་དང་ཇི་ཙམ་ན་རིའི་རྒྱལ་པོ་
རི་རབ་ལྷའི་ཚོགས་རྣམས་ཀྱིས་ཀུན་ནས་གང་བར་མཐོང་ངོ༌།མཐོང་ནས་ཀྱང་དེ་
འདི་སྙམ་དུ་སེམས་ཏེ། རྒྱུ་གང་དང་རྐྱེན་གང་གིས་ སེམས་ ཅན་ཇི་སྙེད་ཅིག་
འདིར་སྐྱེས་པར་གྱུར་སྙམ་ནས་འཛམ་བུའི་གླིང་ཐམས་ཅད་ལ་བལྟ་བར་བརྩམས་
པ་དང་། ཇི་ཙམ་ན་རྒྱལ་པོ་དཔལ་གྱི་སྡེའི་མཐུ་ཡིན་པར་མཐོང་ངོ༌། ། དེ་ནས་
ལྷའི་དབང་པོ་བརྒྱ་བྱིན་སེམས་རབ་ཏུ་དགའ་བས་སུམ་ཅུ་རྩ་གསུམ་གྱི་ལྷ་རྣམས་ལ་
སྨྲས་པ། གྲོགས་པོ་དག་ཁྱེད་རྣམས་ཉོན་ཅིག འཛམ་གླིང་དབང་ཕྱུག་རྒྱལ་པོ་
527



ནི། །དཔལ་གྱི་སྡེ་ཞེས་རྣམ་གྲགས་པ། ། རྟག་ཏུ་ཆོས་ལ་གཞོལ་བ་དང་། ། རྒྱལ་པོ་
ཆེན་པོ་ཆོས་ལག་ནས། །ཐོག་མ་བར་དང་མཐར་དགེ་ཞིང་། །སེམས་ཅན་ཀུན་ལ་
ཕན་པར་དགའ། །གཙོ་བོ་མི་རྣམས་དགེ་བ་ལ། ། རྟག་པར་ཡང་དག་སྦྱོར་བར་
བྱེད། ། རྟག་ཏུ་སྙིང་རྗེའི་བདག་ཉིད་ཅན། ། ཕྱི་རོལ་དངོས་པོ་རེས་གཏོང་ཞིང༌། །
དེ་ནི་ཤ་ཡང་སློང་བ་ལ། ། རྗེས་སུ་བརྩེ་བ་ཉིད་ཀྱིས་སྟེར། །ནང་ངམ་ཡང་ན་ཕྱི་
རོལ་ལ། ། དེ་ནི་ཡོངས་སུ་འཛིན་མེད་པར། ། རྗེས་བརྩེ་ཉིད་ཀྱིས་གཏོང་བྱེད་་་
ཅིང༌། ། བྱང་ཆུབ་མཐར་འབྱུང་བ་ལ་བརྩོན། ། དེས་ནི་རྣམ་དག་ གསེར་བཞིན་
དུ། །འགྲོ་བ་ཐམས་ཅད་རབ་བསྒྲུབས་པས། །རྒྱལ་པོ་དེ་ཡི་མཐུ་ཡིས་ནི། ། ཐམས་
ཅད་མཐོ་རིས་ལ་གཞོལ་གྱུར། ། རྒྱལ་པོ་བློ་གྲོས་ཆེ་དེ་ཡིས། ། མཐུ་ཡིས་ སུ་ཡང་
དམྱལ་བ་དང༌། ། ཡི་དྭགས་དང་ནི་དུད་འགྲོ་ཡི། ། སྐྱེ་གནས་རྣམས་ སུ་ སྐྱེ་མི་་་་
འགྱུར། །དེ་ཡི་གཟི་བརྗིད་མཐུ་ཡིས་ནི། །ཐམས་ཅད་སྣང་བར་འགྲོ་བ་དང༌། །
སྦྱིན་དང་ཚུལ་ཁྲིམས་དགའ་འགྱུར་བས། །དགའ་བའི་ཚལ་ན་དགའ་བས་རྩེ། །
དཔལ་གྱི་སྡེ་ལ་རྗེས་བརྟེན་པ། ། གུས་དང་བཅས་པར་གྱུར་པ་འདི། །ལྷ་ཡི་འཇིག་
རྟེན་ཉམས་དགའ་བར། །དེ་ཡང་དགའ་བར་རྣམ་པར་སྣང་། །དེ་ནས་སུམ་ཅུ་རྩ་
གསུམ་གྱི་ལྷ་དེ་རྣམས་ཀྱིས་ཚིག་དེ་ཐོས་ནས་ཡིད་དགའ་བ་དང་སེམས་རངེས་པར་
གྱུར་ཏེ་དགའ་བའི་སེམས་སུ་གྱུར་ཅིང་འདི་སྐད་ཅེས་ཀྱང་སྨྲས་སོ། །གང་རྒྱལ་པོ་
འདི་ཡན་ལག་དང་ཉིང་ལག་ཀྱང་སྦྱིན་པར་གཏོང་འདོད་པར་སྩོལ་བ་ནི་ངོ་མཚར་
ཆེའོ། །འོན་ཀྱང་འདི་ལྟར་ཡན་ལག་དང་ཉིང་ལག་སྟེར་བ་འདི་ནི་དཀའ་བ་སྟེ།
བདག་དང་མཉམ་པ་ཕངས་པ་གཞན་མེད་པས། དེ་ཇི་ལྟར་ན་བདག་ཉིད་ཆེན་
པོ་འདི་རང་གི་ལུས་སྡུག་བསྔལ་བ་ལ་མི་སེམས་པར་ཡན་ལག་དང་ཉིང་ལག་སྦྱིན་
པར་གཏོང་བར་འགྱུར་ཏེ་འདི་ནི་རྗེས་སུ་དཔོག་ནུས་པ་མ་ཡིན་ནོ། ། བརྒྱ་བྱིན་
གྱིས་སྨྲས་པ། ། སྙིང་རྗེའི་བདག་ཉིད་བློ་ལྡན་རྣམས། །དཔག་མེད་མཐུ་དང་ལྡན་
པ་ཡིན། །དེ་བས་འདི་ནི་མི་གཏོང་བ། །ཅུང་ཟད་ཙམ་ཡང་ཡོད་མ་ཡིན། །ཞེས་
བསྟན་ཏོ། །དེ་ནས་དུས་གཞན་ཞིག་གི་ཚེ་རྒྱལ་པོའི་བཙུན་མོ་དམ་པའི་རྨི་ལམ་ན།
528



དཔལ་གྱི་སྟན་ལ་བདག་ཉིད་ཕབ་ནས་སླར་ཡང་བཏེག་པར་མཐོང་བ་དང་རང་གི་
མིག་ཕྱུང་ནས་སླར་ཡང་སྐྱེས་པར་མཐོང་བ་དང་། བདག་ཉིད་ཀྱི་དཔུང་ པོ་
གཡས་པ་འདི་བཅད་དེ་ས་ལ་ལྷུང་བ་ཡང་སྐྱེས་པར་མཐོང་བ་དང༌། ། མི་མ་ཡིན་
པ་དངུལ་གྱི་རྡོ་བཅག་པ་ཞིག་གིས་རྒྱལ་པོ་དཔལ་གྱི་སྡེའི་དཔུང་པ་གཡོན་པ་མོད་ལ་ .
ཕྱུང་སྟེ་ཕྲོགས་ནས་སླར་ཡང་སྐྱེས་པ་རྨིས་སོ། ། གཉིད་སད་པ་དང་འཇིགས་ཤིང་
བསྡོངས་ལ་སྤུ་ཟིང་ཞེས་བྱེད་དེ་ངའམ་ལྷ་ལ་སྡུག་བསྔལ་འགའ་ཞིག་འབྱུང་བར་མི་
འགྱུར་གྲང་ཞེས་བསམ་ནས། དེས་རྒྱལ་པོ་དཔལ་གྱི་སྡེ་ལ་སྨྲས་སོ། །དེ་རྨི་ལྟས་
ལ་བྱང་བ་ཡིན་པས་འདི་སྙམ་དུ་སེམས་ཏེ། འདིས་རྨི་ལམ་འདི་ལྟ་བུ་མཐོང་བ་
ལགས་ན་རིང་པོར་མི་ཐོགས་པར་ཆུང་མ་འདི་ཉིད་སློང་བ་འབྱུང་བར་འགྱུར་རོ། །
སྙམ་ནས་སྨྲས་པ། མ་འཇིགས་ཤིག་སྒྱུ་མ་ལྟ་བུའི་རྨི་ལམ་ལ་སེམས་པས་ཅི་ཞིག་བྱ།
དཔལ་གྱི་སྡེ་ལ་བདག་ཉིད་གནས་པར་ཁྱོད་ཀྱིས་མ་མཐོང་ངམ། ། མིག་མ་ཉམས་
པར་དེ་བཞིན་དུ་འདུག་པ་དང༌། །བདག་ཉིད་ཀྱི་དཔུང་པ་གཡས་པ་དེ་བཞིན་དུ་
ཡོད་པ་དང༌། །ངའི་འང་དཔུང་པ་གཡོན་པ་གནས་བཞིན་པ་ཉིད་ཞེས་དབུགས་
ཕྱུང་བ་དང་ཅང་མི་སྨྲ་བར་འདུག་གོ ། ཅི་ཙམ་ན་མཚན་མོ་གཉིས་པ་ལ་བློན་
པོ་མཆོག་བློ་གྲོས་ཆེན་པོ་ཞེས་བྱ་བས་རྨི་ལམ་དུ་རྒྱལ་པོ་དཔལ་གྱི་སྡེའི་རིན་པོ་ཆེ་
ཐམས་ཅད་ལས་བྱས་པའི་བཟངས་མོད་ལ་ཞིག་པ་དང༌། །རིན་པོ་ཆེ་དེ་རྣམས་ཤ་
ཟ་མཐོང་ན་འཇིགས་སུ་རུང་བ་རྣམས་ཀྱིས་ཕན་ཚུན་ཁྱེར་བ་དང་སླར་ཡང་ཁང་
བཟངས་སོ་སོར་སྦྱོར་བ་རྨིས་སོ། ། སད་པ་དང༌། འཇིགས་ཤིང་སྐྲག་པ་དང་ཡི་
མུག་སྟེ་སྤུ་ཟིང་ཞེས་བྱེད་པ་དང༌། །བསམས་པ། སེམས་ཅན་ཐམས་ཅད་ལ་
མཉེས་གཤིན་པ། །ལྷ་དཔལ་གྱི་སྡེའི་སྐུ་ལུས་ སློང་བ་འོང་བར་མི་འགྱུར་གྲང༌།
ལྷའང་ཐམས་ཅད་སྩོལ་པ། ཐམས་ཅད་ཡོངས་སུ་གཏོང་བ། ཆགས་པ་མེད་
པར་གཏོང་བ་སྟེ་འདི་ལྟ་སྟེ་དམན་པ་དང་། ལོང་བ་དང། བཀྲེན་པ་དང་སྡུག་
འཕོངས་རྣམས་ལ་འདི་ཡོངས་སུ་མི་གཏོང་བ་ཅིའང་མེད་དོ། །རྒྱལ་པོ་དཔལ་གྱི་སྡེ་
ལ་ནི་ཞུ་བར་མི་བྱ་སྟེ་ཤིན་ཏུ་སྤྲོ་བ་སྐྱེ་བར་མི་འགྱུར་གྲང༌། དེ་ནས་དེས་གསངས་
529



ཏེ། མཚན་མཁན་བོས་ནས་དམ་བསྒོས་ཏེ་སྨྲས་པ། ཤེས་ལྡན་ངས་འདི་ལྟ་
བུའི་རྨི་ ལམ་ རྨིས་ པའི་ འབྲས་ བུ་ ཅི་ ལྟ་ བུར་ གྱུར་ པ་ ཁྱོད་ ཀྱིས་ ལུང་ སྟོན་ ཅིག་
མཚན་མཁན་གྱིས་སྨྲས་པ། རྨི་ལམ་འདི་ལྟ་བུ་ལས་ནི་རིང་པོ་མི་ཐོགས་པར་ལྷའི་
སྐུ་ལུས་སློང་བ་འོང་བར་འགྱུར་རོ། ། རྨི་ལམ་བསྟན་པ་དེ་ལྟ་བུ་འདི་ཐོས་པ་དང་
བློན་པོ་བློ་གྲོས་ཆེན་པོ་སྡུག་བསྔལ་དྲག་པོས་གདུངས་ཤིང་མིག་མཆི་མས་གང་བ་
དང་ལག་པ་འགྲམ་པ་ལ་གཏོད་དེ་སེམས་ཁོང་དུ་ཆུད་པས་གནས་ནས་རྒྱལ་པོ་
དཔལ་གྱི་སྡེ་བྱམས་པ་དང་སྙིང་རྗེའི་བདག་ཉིད་ཅན་སེམས་ཅན་ཐམས་ཅད་ལ་
མཉེས་གཤིན་པ་ཡོན་ཏན་དུ་མ་དང་ལྡན་པ་ལ་མི་རྟག་པའི་སྟོབས་ཉེ་བར་གནས་པ་
ནི་ཧ་ཅང་མྱུར་ཆེས་སོ། །དེ་ནས་ནུབ་གསུམ་པ་ལ་བློན་པོ་སྟོང་ཕྲག་བཅུ་གཉིས་
ཀྱིས་རྨི་ལམ་ལྔ་རྨིས་ཏེ། ཁྲ་ཡིས་རྒྱལ་པོ་དཔལ་གྱི་སྡེའི་གདུགས་དང་ཅོད་པན་
ཕྲོགས་ཏེ་སླར་ཡང་བྱིན་པ་དང༌། སྐྱེ་བོ་ཐམས་ཅད་ཀྱི་མགོ་བཅད་ནས་སླར་ཡང་
བྱུང་བ་དང་། འཛམ་བུའི་གླིང་གི་མི་ཐམས་ཅད་ཀྱི་མིག་ཕྱུང་ནས་སླར་ཡང་སྐྱེས་
པ་དང༌། འཛམ་བུ་གླིང་གི་མི་ཐམས་ཅད་ཀྱི་རྐང་པ་དང་ལག་པ་རྣམས་བཅད་
ནས་སླར་ཡང་སྐྱེས་པ་དང༌། ། རྒྱལ་པོ་དཔལ་གྱི་སྡེ་སེང་གེའི་ཁྲི་ལས་བབས་ནས་
སླར་ཡང་འཛེག་པར་བརྩོན་པར་རྨིས་པ་དང༌། འཇིགས་ཤིང་སྒྲིག་ལ་ཡི་མུག་
ནས་རྒྱལ་པོ་དཔལ་གྱི་སྡེ་ས་ཆེན་པོ་སྐྱོང་བར་མཛད་པ་བྱམས་པའི་བདག་ཉིད་ཅན་
སྙིང་རྗེ་བ་སེམས་ཅན་ཐམས་ཅད་ལ་མཉེས་གཤིན་པ་མི་རྟག་པའི་སྟོབས་ཉེ་བར་
གནས་པར་མི་འགྱུར་གྲང༌། བདག་ཅག་རྣམས་ལྷ་དང་ལྷན་ཅིག་གནས་པ་ལས་
ཐ་དད་པར་གྱུར་ཅིང་བྱེ་བར་མི་འགྱུར་གྲང་། ། འཛམ་བུ་གླིང་བའི་སྐྱབས་དང་
དཔུང་གཉེན་མེད་པར་མི་འགྱུར་གྲང་སྙམ་ནས། དེ་རྣམས་ཀྱིས་མཚན་མཁན་
རྣམས་བོས་ནས་སྨྲས་པ་དང་དེ་རྣམས་ཀྱིས་ཀྱང་འདི་བཞིན་དུ་འགྱུར་ཞེས་ལུང་
བསྟན་ཏོ། །འདི་ལྟ་བུའི་རྨི་ལམ་བསྟན་པ་ཐོས་པ་དང་གྲོང་ཁྱེར་ཨ་རིཝ་ན་གནས་
པའི་སྐྱེ་བོའི་ཚོགས་རྣམས་ཉམ་ཐག་པའི་ང་རོས་དུ་བར་བརྩམས་སོ། ། ཐོས་པ་
གཅིག་ནས་གཅིག་ཏུ་བརྒྱུད་པ། འཛམ་བུ་གླིང་བའི་མི་ཐམས་ཅད་མྱ་ངན་དྲག་
530



པོའི་སྡུག་བསྔལ་གྱིས་བཅོམ་ནས་ཤིན་ཏུ་སྨྲེ་སྔགས་འདོན་པར་གྱུར་ཏོ། ། དེ་ལྟར་
གྱུར་པ་དེ་རྒྱལ་པོ་དཔལ་གྱི་སྡེས་ཐོས་ནས་བསམས་པ། ངའི་ལུས་སློང་བ་འོང་
བར་འགྱུར་རོ་སྙམ་ནས་སེམས་རབ་ཏུ་དགའ་བ་དང་མགུ་བར་གྱུར་ཏོ། ། དེ་ལ་
རྒྱལ་པོས་དབུགས་དབྱུང་བའི་ཕྱིར་བསྟན་པ། འཛམ་བུའི་གླིང་གི་སྐྱེ་བོ་་་་
རྣམས། །དངོས་ཀུན་བདེན་པར་གྲུབ་མིན་པ། །སྒྱུ་མ་ལྟ་བུའི་རྨི་ལམ་ལ། །སུ་ཞིག་
བདེན་པར་རྟོག་པར་བྱེད། ། དེ་བས་མྱ་ངན་མ་བྱེད་པར། །བདེ་བར་བག་ཡོད་
གནས་པར་བྱས་སོ། ། རང་གི་དཔལ་ལ་རྗེས་སྤྱད་ཅིང༌། ། ཡིད་ནི་དགའ་བས་་
གནས་པར་གྱིས། །ཞེས་དྲིལ་བསྒྲགས་པ་དེ་ཐོས་ནས་འཛམ་བུ་གླིང་བའི་མི་ཐམས་
ཅད་དབུགས་ཕྱིན་པར་གྱུར་ཏོ། །ཡང་དེའི་ཚེ་དེའི་དུས་ན་རྒྱལ་པོའི་ཕོ་བྲང་ཨ་
རིཏའི་བྱང་ཕྱོགས་ན་རི་བོ་ཞིག་ཡོད་དེ། དེ་ན་དྲང་སྲོང་ལྔ་བརྒྱ་ཙམ་གནས་
སོ། །ཇི་ཙམ་ན་དུས་གཞན་ཞིག་གི་ཚེ་དེ་རྣམས་ཀྱིས་འདོན་དུ་འཇུག་པའི་མཁན་
པོ་དྲང་སྲོང་ཞིག་དོན་གྱི་བྱ་བ་འགའ་ཞིག་གི་ཕྱིར། རྒྱལ་པོའི་ཕོ་བྲང་དུ་འོངས་
སོ། །དེའི་ཚེ་རྒྱལ་པོ་དཔལ་གྱི་སྡེ་བཙུན་མོ་རྒྱལ་བའི་འོད་དང་ལྷན་ཅིག་སྐྱེད་མོས་
ཚལ་དུ་སོང་ངོ༌། །བྲམ་ཟེས་བཙུན་མོ་དམ་པ་དེ་མཐོང་བས། འདི་ལྟར་ངའི་སྐྱེ་
བ་སྔ་མའི་ཆུང་མར་གྱུར་པའང་ཡིན་པས་སྔོན་གྱི་ཆགས་པ་དང་འབྲེལ་བའི་དབང་
གིས་ཚུལ་བཞིན་མ་ཡིན་པ་ཡིད་ལ་བྱེད་པ་སྐྱེས་པར་གྱུར་ཏེ། སྨྲས་པ། སྔོན་གྱི་
བག་ཆགས་སྲེད་པའི་རྗེས་འབྲང་དང་། །བདེ་བའི་རྒྱུ་ལས་ཞེན་པ་རྗེས་འབྲང་
ཕྱིར། །གཟུགས་དང་ལང་ཚོའི་ཡོན་ཏན་རྗེས་འབྲང་བའི། །བཙུན་མོའི་དཔལ་ལ་
བྲམ་ཟེ་ཡིད་འབྲངས་ཏེ། །རྩེ་གཅིག་འདོད་པས་འཇིག་རྟེན་གཡོས་པ་བཞིན། །
མངོན་སུམ་བཞིན་དུ་སེམས་ཤིང་དེ་ནས་དོང༌། །དེ་ཡིད་ལ་དེ་སེམས་ཤིང་ལམ་དེ་
ནས་སོང་སྟེ་རྒྱལ་པོའི་ཕོ་བྲང་དུ་བྱ་བ་ཡོངས་སུ་རྫོགས་པ་དང༌། བསྟི་གནས་སུ་
སོང་ངོ༌། ། དེ་ནས་དུས་གཞན་ཞིག་གི་ཚེ་དྲང་སྲོང་དེས་བྲམ་ཟེའི་ཁྱེའུ་ཞིག་རིག་
བྱེད་འདོན་པ་ཡོངས་སུ་རྫོགས་པ་དང་། དེས་མཁན་པོའི་རྐང་པ་ལ་གཏུགས་
ནས་ སྨྲས་པ། མཁན་པོ་ལ་ནོར་ཅི་ལྟ་བུ་འབུལ་བར་བགྱི་བ་བཀའ་སྩོལ་ཅིག
531



དྲང་སྲོང་གིས་སྨྲས་པ། དེ་བས་ན་བུ་རྒྱལ་པོ་དཔལ་གྱི་སྡེའི་བཙུན་མོའི་མཆོག་
རྒྱལ་བའི་འོད་སློངས་ལ་ངའི་བསྙེན་བཀུར་བྱ་བ་དང༌། མཁན་པོ་ལ་མཁན་པོའི་
ནོར་དང་བླ་མ་ལ་མཆོད་པའི་ཕྱིར་བྱིན་ཅིག དེ་སྐད་ཅེས་སྨྲས་པ་དང༌། བྲམ་
ཟེའི་ཁྱེའུ་དེ་གནད་དུ་བསྣུན་པའི་རི་དྭགས་བཞིན་དུ་སྡུག་བསྔལ་དྲག་པོས་་་ས་
གདུངས་ཏེ། མཆོག་ཏུ་ཡི་མུག་པ་དང་བསམས་པ། གནས་འདི་ནི་འབྱུང་བར་
དཀའ་བ་དང་། རྙེད་པར་དཀའ་ན་ཇི་ལྟར་ཡང་བྲམ་ཟེ་ཉོན་མོངས་པ་བདག་ལྟ་
བུས་རྒྱལ་པོའི་བཙུན་མོ་རྒྱལ་བའི་འོད་བྱིན་ཅིག་ཅེས་ཇི་ལྟར་སྨྲ་བར་ནུས། འདི་
ལྟར་བསླང་བར་བྱ་བ་མ་ཡིན་པའི་དངོས་པོ་འདི་ལ་ཀུན་ཏུ་སྦྱོར་བ་གང་ཡིན་པ་
དེས་ན་མཁན་པོ་ངེས་པར་བདག་ལ་དམོད་པ་བྱེད་པར་འདོད་པ་ཡིན་ནོ། ། དེ་
ནས་དྲང་སྲོང་དེས་དེའི་བཞིན་རྣམ་པར་གྱུར་པས་ནང་གི་བསམ་ པ་རྟོགས་ནས་
སྨྲས་པ། མ་འཇིགས་ཤིག ? ས་བདག་འདི་ནི་བདག་ཉིད་ཆེ་བས་ན། །ཐམས་
ཅད་ཡོངས་སུ་གཏོང་བ་བྱེད་པ་ཡིན། ། ཆགས་ཤིང་ཞེན་པས་དེ་རྒྱུད་དཀྲིས་པ་
མེད། །དེ་བས་ཅི་ནས་དོན་ནི་འགྲུབ་པར་འགྱུར། །དེ་བས་ན་བག་ཚ་བ་མེད་པར་
སོང་ཞིག བྲམ་ཟེའི་ཁྱེའུ་དེ་དམོད་པ་དེ་ལ་འཇིགས་ནས། དེ་ལྟར་བགྱིའོ་ཞེས་
རྐང་པ་ལ་གཏུགས་ཏེ་སོང་ངོ༌། ། དེ་ནས་རྒྱལ་པོའི་ ཕོ་བྲང་ཨ་རིཏྟར་ཕྱིན་ནས།
ཤིང་ཤུན་ནི་གྱོན་དབྱུག་པ་དང་རིལ་བ་ནི་ཐོགས་ལུས་ལ་རྡུལ་གྱིས་གོས་པའི་ཚུལ་
གྱིས་རྒྱལ་པོའི་དྲུང་དུ་སོང་ནས། ཚེ་སྤེལ་བར་བྱས་ཏེ་བསམས་པ། ཇི་ལྟར་
སླང་ངམ་འོན་ཏེ་མི་སླང་། སྟེར་བར་འགྱུར་རམ་མི་སྟེར་བར་འགྱུར་ངའི་ཡིད་ལ་
བྱེད་པ་འབྲས་བུ་དང་བཅས་པར་འགྱུར་རམ་འབྲས་བུ་མེད་པར་འགྱུར་རམ་སྙམ་
ནས་བདག་ཉིད་སྨོད་བཞིན་དུ་དམན་པའི་བཞིན་གྱིས་ཅང་མི་སྨྲ་བར་བདུག་་་
གོ །དེ་ནས་རྒྱལ་པོ་དཔལ་གྱི་སྡེས་བསམས་པ། འདི་ནི་ང་ལ་སློང་དུ་འོངས་སོ་
སྙམ་ནས་བྲམ་ཟེའི་ཁྱེའུ་དེ་ལ་འདི་སྐད་ཅེས་སྨྲས་སོ། །བྲམ་ཟེ་ཁྱོད་ཀྱི་དགོས་པ་
གང་ཡིན་པ་དེ་སྨོས་ཤིག་དང༌། དེ་རིང་ཁྱོད་ཡིད་ལ་བྱེད་པའི་རེ་བ་ཡོངས་སུ་
རྫོགས་པར་བྱའོ། །དེ་སྐད་ཅེས་སྨྲས་པ་དང༌། བྲམ་ཟེའི་ཁྱེའུ་དེ་མི་འཇིགས་པ་
532



སྐྱེས་ནས་བྱང་ཆུབ་སེམས་དཔའ་ལ་སྨྲས་པ། ས་བདག་ཆེན་པོ་དཔལ་ལྡན་རྒྱལ་
གྱུར་ཅིག ། ཁྱོད་ནི་འཇིག་རྟེན་ཆགས་མེད་ལྷུག་པར་གཏོང༌། །འཇིག་རྟེན་འདི་
དག་འདོད་པས་ཟིལ་མནན་གྱུར། །དེ་བས་ལྷ་མཆོག་ཁྱོད་ལ་འཕགས་མ་སློང་། །
བདག་གིས་ཐོས་པའི་དྲིན་ལན་བསབ་པའི་ཕྱིར། །བཙུན་མོ་སྩལ་པས་འཇིག་རྟེན་
གྲགས་པར་མཛོད། །ལྷ་བྱང་ཕྱོགས་ཀྱི་རི་བོ་ན་བདག་གི་མཁན་པོ་དྲང་སྲོང་འདོན་
དུ་འཇུག་པ་འཁོར་ལྔ་བརྒྱ་དང་བཅས་ནས་གནས་ཏེ་དེ་ལ་བདག་གིས་རིག་བྱེད་
འདོན་པ་ཡོངས་སུ་རྫོགས་པས། རྒྱལ་པོ་ཆེན་པོ་ཐུགས་བརྩེ་བས་བཙུན་མོ་རྒྱལ་
བའི་འོད་བདག་ལ་སྩོལ་ཅིག་མཁན་པོ་ལ་མཁན་པོའི་ནོར་དང༌། བླ་མ་ལ་མཆོད་
པའི་ཕྱིར་ཏེ། བདག་གི་མཁན་པོ་ལ་དབུལ་བར་བགྱིའོ། ། དེ་སྐད་ཅེས་སྨྲས་པ་
དང་། རྒྱལ་པོ་དཔལ་གྱི་སྡེ་བརྩེ་བའི་དབང་གིས་ཡིད་གཡོས་པར་གྱུར་ཏེ་བཙུན་
མོ་རྒྱལ་བའི་འོད། འདི་ང་དང་བྲལ་ན་ཇི་ལྟར་སྲོག་འཛིན་པར་ནུས། འཁོར་
དེ་དག་ཐམས་ཅད་ཀྱང་རྒྱ་མཚོ་ཟབ་མོའི་སྒྲ་མི་གཡོ་བ་དང་གནད་དུ་བསྣུན་པ་
བཞིན་དུ་སྡུག་བསྔལ་དྲག་པོས་གདུངས་ཏེ་ང་འདི་ཇི་ཞེས་སྐྱོ་བར་རབ་ཏུ་གནས་
སོ། །དེ་ནས་བྱང་ཆུབ་སེམས་དཔའ་སྐད་ཅིག་ཅང་མི་སྨྲ་བར་གནས་ཏེ་བསམས་པ།
བུ་དང་ཆུང་མ་ལ་སོགས་པ་སྦྱིན་པ་མེད་པས་ནི་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཐོབ་པར་མི་འགྱུར་རོ། ། དེའི་ཕྱིར་བྲམ་ཟེ་འདི་ལ་དགའ་བས་ཆུང་
མ་འདི་སྦྱིན་པར་བྱའོ་སྙམ་དུ་བསམས་ནས་གཉེན་སྡུག་པ་དང་བྲལ་བས་ཞུམ་པའི་
སེམས་ཡང་དག་པར་བསལ་ཏེ། འཕྲལ་དུ་སེང་གེའི་ཁྲི་ལས་བབས་ནས་བྱང་
ཆུབ་ཏུ་སྨོན་པའི་སེམས་ཀྱིས་བཙུན་མོ་རྒྱལ་བའི་འོད་ལྷའི་བུ་མོ་བཞིན་དུ་རྣམ་པར་
མཛེས་པ་ཁྱོ་དང་བྲལ་བའི་གདུང་བས་ཤིན་ཏུ་དབུགས་རིང་བོར་བྱུང་སྟེ་མཆི་མས་
གང་བའི་མིག་དང་། མུན་པར་གཡང་ས་ཆེན་པོ་ནས་ལྷུང་བ་བཞིན་དུ་མཆོག་ཏུ་
སྡུག་བསྔལ་བས་གདོང་ཕབ་པ་ལག་པ་གཡོན་པས་བཟུང་སྟེ། ལག་པ་གཡས་
པས་གསེར་གྱི་བུམ་པ་ཐོགས་ནས་བྲམ་ཟེའི་ཁྱེའུ་དེ་ལ་འདི་སྐད་སྨྲས་སོ། །བྲམ་ཟེ་
ཆེན་པོ་ཚུར་ཤོག་ཅིག །གཟུགས་བཟང་སྡུག་པ་འདི་ལོང་ཞིག །སྦྱིན་པ་འདི་
533



ཡིས་མྱུར་དུ་ནི། །བྱང་ཆུབ་དམ་པ་ཐོབ་པར་ཤོག །ཅེས་སྨྲས་ནས། ། བྱང་ཆུབ་
སེམས་པས་བྲམ་ཟེའི་ལག་པར་ཆུ་རྒྱུན་བླུགས་སོ། །དེ་ཚེ་དེ་ཡི་སྦྱིན་པའི་མཐུས། །
ས་འདི་རྣམ་དྲུག་གཡོས་གྱུར་ཏེ། ། ཨེ་མའོ་རྨད་དུ་བྱུང་བ་ཞེས། །བྲམ་ཟེའི་ཁྱེའུ་ཡི་
རང་གྱུར། །འདི་འདྲའི་མཛེས་ཤིང་ཡིད་དུ་འོང་བ་དག །བདེ་ལ་མ་ཆགིས་སྦྱིན་
པར་བྱེད་པ་ནི། །ས་འདི་མགོན་བྱས་མྱ་ངན་བྱ་མི་དགོས། ། དེ་བས་དཔལ་ལྡན་
སྤྱོད་པ་རྨད་དུ་བྱུང༌། །དེ་ནས་བྲམ་ཟེས་བདེ་ལེགས་སུ་གྱུར་ཅིག་ཅེས་སྨྲས་ནས།
བཙུན་མོ་རྒྱལ་བའི་འོད་ཁྱེར་ཏེ་རིངས་པ་རིངས་པར་བསྟི་གནས་ སུ་ སོང་ནས་
མཁན་པོ་ལ་བྱིན་པ་དང་བཙུན་མོ་རྒྱལ་བའི་འོད་ཉ་ཆུ་ལས་བཏོན་པ་བཞིན་དུ་སྡུག་
པ་དང་བྲལ་བའི་སྡུག་བསྔལ་དྲག་པོས་གདུངས་ཤིང་ཉམ་ཐག་པ་དང་། བྱང་
ཆུབ་སེམས་དཔའ་ཉིད་ལ་མངོན་པར་སེམས་ཤིང་འགྲོ་བ་ཐམས་ཅད་མུན་པ་མུན་
ནག་ཏུ་གྱུར་པ་བཞིན་དུ་ཤེས་ཤིང༌། ཀྱི་ཧུད་རྒྱལ་པོ་ཆེན་པོ་ཀྱི་ཧུད་རྒྱལ་པོ་ཆེན་
པོ་ཞེས་མཆོག་ཏུ་གདུང་བའི་སེམས་དང་ཟས་བཅད་པ་ལ་ཞུགས་སོ། ། ས་གཡོས་པ་
དེས་བརྒྱ་བྱིན་གྱི་གནས་གཡོས་པར་གྱུར་ཏོ། ། ཆོས་ཉིད་ཀྱི་ལྷ་རྣམས་ཀྱི་ཤེས་པ་
འོག་ཏུ་མཐོང་བ་འཇུག་གི ། གོང་དུ་ནི་མ་ཡིན་ནོ། ། དེ་ནས་ལྷའི་དབང་པོ་བརྒྱ་
བྱིན་གྱིས་བསམས་པ། ཤིན་ཏུ་དྲག་པོས་ས་གཡོས་པ། །མཚན་མ་འདི་ནི་སུ་ཡི་
མཐུ། །གང་གི་མཐུ་ནི་ཇི་འདྲ་བ། ། ཤིན་ཏུ་གསལ་བ་འདི་ཤེས་བྱ། །འཛམ་བུའི་
གླིང་ཐམས་ཅད་ལ་བལྟས་པ་དང༌། བྱང་ཆུབ་སེམས་དཔའ་འདི་ལྟ་བུ་མཆོག་ཏུ་
དཀའ་བའི་ལས་བྱེད་པ་མཐོང་ངོ༌། །མཐོང་ནས་ཀྱང་མཆོག་ཏུ་ངོ་མཚར་སྐྱེས་ཏེ་
སུམ་ཅུ་རྩ་གསུམ་པའི་ལྷ་རྣམས་ལ་སྨྲས་པ། གྲོགས་པོ་དག་ཁྱེད་ཅག་རྣམས་རྒྱལ་
པོ་དཔལ་གྱི་སྡེའི་ངོ་མཚར་རྨད་དུ་བྱུང་བའི་ལས་ལ་ལྟོས། གང་ཞིག་འདི་ལྟར་
སྡུག་པ་དང༌། འདི་ལྟར་ཡིད་དུ་འོང་བ་རྩྭ་བཞིན་དུ་བཏང་ངོ་ཞེས་སྨྲས་ནས།
གཞན་ཡང་བྱང་ཆུབ་སེམས་དཔའི་སྤྱོད་པ་རྨད་དུ་བྱུང་བ་སེམས་ཅན་རྣམས་ལ་
བསྒྲག་པའི་ཕྱིར། །དེའི་ཕྱི་ཉིན་ནམ་ལངས་པ་དང་ལྷ་རྣམས་ཀྱི་དབང་པོ་བརྒྱ་བྱིན་
ལྷའི་བུ་བཞི་དང་ཐབས་ཅིག་ཏུ་སུམ་ཅུ་རྩ་གསུམ་གྱི་གནས་ནས་བབས་ཏེ། ༼ཨ་
534



རིཏྟཾ་དང་ཧ་ཅང་ཡང་མི་རིང་བའི་ནགས་ཚང་ཚིང་ནས་ལུས་ཀྱི་ཕྱེད་མན་ཆད་མེད་
པའི་བྲམ་ཟེའི་གཟུགས་སུ་སྤྲུལ་ཏེ། ལྷའི་བུ་དེ་དག་ཀྱང་བྲམ་ཟེའི་ཆ་བྱད་འཛིན་
པས། བྲམ་ཟེ་རྒན་པོ་ལུས་ཀྱི་ཕྱེད་སྟག་གིས་བཅད་ཅིང་ཟོས་ཤིང་ཁྲག་འཛག་པ་
དེ་ཁྲི་ལ་བཞག་ནས་བཏེག་ཅིང་འགྲོ་སྟེ་དེའི་ཁྲག་གི་དྲི་དེ་ལས་ཀྱང་སྟེང་ནས་ཁཱ་
དང༌། ཆུ་སྐྱུར་དང༌། བྱ་རྒོད་རྣམས་རྗེས་སུ་འབྲང་ངོ་། ། འོག་ནས་ཀྱང་ཁྱི་
དང་ཝ་རྣམས་རྗེས་སུ་འབྲང་བཞིན་དུ་རིངས་པ་རིངས་པར་གྲོང་ཁྱེར་གྱི་སྒོར་སོང་
ངོ༌། །དེ་ཡང་འདི་ལྟར་སྙིང་རྗེའི་གནས་སུ་གྱུར་པ་སྐྱེས་པ་དང་བུད་མེད་རྣམས་
ཀྱིས་མཐོང་ནས་སྙིང་རྗེས་གདུངས་པའི་ཡིད་ཀྱིས་ཅིག་ལ་ཅིག་སྨྲ་བ། གྲོགས་པོ་
དག་བྲམ་ཟེ་འདི་རྐེད་པར་ཆད་ཅིང་འདིའི་དབང་བོས་མ་འཁྲུགས་པ་ཇི་ལྟར་འཚོ་
བོར་འགྱུར། གཞན་ཞིག་གིས་སྨྲས་པ། འདི་མི་མ་ཡིན་ཤ་ཟ་མིའི་ཆ་བྱད་ཀྱིས་
བདག་ཅག་རྣམས་བཟའ་བའི་ཕྱིར་འདིར་འོངས་ཀྱིས་མི་རྐེད་པ་ཆད་པ་ནི་འཚོ་བ་
མེད་དོ། །དེ་སྐད་ཅེས་ཐོས་པ་དང་སྐྱེས་བུ་སྔ་མ་རྣམས་ནི་འཇིགས་པས་འབྲོས་
པར་བརྩམས་སོ། ། སྐྱེས་བུ་དཔའ་བོ་གཞན་ཞིག་འདི་སྙམ་དུ་འདི་ནི་ཤ་ཟ་ཞིག་སྟེ་
དེ་ལྟ་ནའང་ཚོར་བས་ཉེན་བཞིན་དུ་འདི་ལྟར་དབང་པོ་རྣམས་བདེ་བར་སྣང་ན་དེ་
ཅི་ལྟ་བུ་ཡིན། བདག་གིས་འདི་ལ་དྲི་བར་བྱས་ན་འདིས་ཚིག་ཐོན་པར་དཀའ་
མོད་ཀྱིས་གལ་ཏེ་ཚིག་ཐོན་ན་ནི་ངོ་མཚར་དུ་འགྱུར་རོ་སྙམ་ནས་སྨྲས་པ། བྲམ་ཟེ་
ཁྱོད་ཅི་མི་ཡིན་ནམ་འོན་ཏེ་ཤ་ཟ་ཡིན། དེ་ནས་བརྒྱ་བྱིན་བྲམ་ཟེའི་གཟུགས་སུ་
འདུག་པ་དེས་སྡུག་བསྔལ་གྱི་ཚོར་བ་དྲག་པོས་ཉེན་པར་སྟོན་ཅིང་སྨྲས་པ། སྐྱེས་
བུ་ཁྱོད་ནི་མ་འཇིགས་ཤིག །བྲམ་ཟེ་ང་ཡིན་སྲིན་པོ་མིན། ། སྔོན་གྱི་ལས་ཀྱི་ཉེས་
པ་ཡིས། །གནས་སྐབས་འདི་འདྲ་ཐོབ་པར་གྱུར། ། འདི་ཉིད་དུ་ནི་ཀུན་བཤད་
ནི། །དུས་ནི་ཀུན་ཏུ་འདའ་བར་འགྱུར། །འཆི་བདག་མྱུར་དུ་འོངས་ནས་ནི། །
སྲོག་ནི་འཕྲོག་པར་འགྱུར་དུ་འོང༌། །ཆོས་ཀྱི་རྒྱལ་པོའི་སྤྱན་སྔར་ནི། །འདི་དག་
ཀུན་ཀྱང་བཤད་པར་བྱ། ། སྔོན་གྱི་ལས་ཀྱི་མཚན་ཉིད་ནི། །ད་རུང་ང་ལ་འབྲས་
བཅས་འགྱུར། །ཡོན་ཏན་ཀུན་གྱི་རྣམ་མཛེས་ལས། ། ཟླ་བ་ལྟ་བུར་ཞི་བ་དང༌། །
535



སྦྱིན་དང་ཚུལ་ཁྲིམས་ལ་དགའ་བ། །གཙོ་བོ་གང་དུ་མཐོང་བར་འགྱུར། །རྒྱ་མཚོ་
བཞིན་དུ་ཟབ་གྱུར་ཅིང་། །རི་རབ་ལྟ་བུར་མི་གཡོ་བ། །འཇིག་རྟེན་ཀུན་གྱི་གཙོར་
གྱུར་པ། ། ཆོས་ཀྱི་རྒྱལ་པོ་གང་ན་བཞུགས། ། འཇིགས་ཤིང་སྐྲག་པ་རྣམས་ཀྱི་
སྐྱབས། ། སློང་བ་རྣམས་ཀྱི་བགྲོད་བྱའི་མཆོག ། སྙན་སྨྲ་སྦྱིན་དང་ཚུལ་ཁྲིམས་
ལྡན། །བདག་ཉིད་ཆེ་དེ་གང་ན་བཞུགས། །བདག་མདུན་འཆི་བདག་ཉེར་འོངས་
ཀྱིས། ། ཤི་བས་པ་རྣམས་མྱུར་དུ་སྨྲོས། །ཐུགས་རྗེ་ཅན་དེ་མ་གཏོགས་པར། །ང་ལ་
ལུས་ཕྱེད་སུ་ཞིག་སྟེར། །དེ་ལྟར་རྒྱལ་པོའི་རྣ་ལམ་ནས་སྙིང་རྗེ་བ་དང༌། :དམན་
པ་དང་ཞུམ་པའི་ཚིག་སྨྲ་ཞིང༌། རིམ་གྱིས་རྒྱལ་པོ་དཔལ་གྱི་སྡེའི་ཕོ་བྲང་སྒོར་སོང་
བ་དང་། སྲོག་ཆགས་བརྒྱ་སྟོང་དུ་མ་རྣམས་ཀྱང་ངོ་མཚར་སྐྱེས་ནས་རྗེས་བཞིན་
འབྲོངས་སོ། །དེའི་ཚེ་འཛམ་བུའི་གླིང་ཀུན་ཏུ་ལྟས་ཀྱི་ཁྱད་པར་འདི་ལྟ་བུའང་བྱུང་
བར་གྱུར་ཏེ། དེ་མཐོང་ནས་དེར་གནས་པའི་རིའི་དྲང་སྲོང་གིས་ཚིགས་སུ་་
བཅད་པ། | མིའམ་ཅི་ཡི་ཚོགས་དང་ནགས་ཀྱི་ལྷ་རྣམས་དུ། །ནམ་མཁར་གནས་
པའི་ལྷ་རྣམས་ཀྱང་ནི་སྨྲ་བར་བྱེད། །ཟླ་བ་འོད་མེད་ཉི་མས་མུན་པ་སེལ་མི་བྱེད། །
དེ་རིང་རོལ་མོ་བརྡུངས་ན་སྨྲ་མི་གྲག་པར་གྱུར། །ཤིང་ཚོགས་མེ་ཏོག་འབྲས་བུར་
ལྡན་པ་འདི་དག་ཀྱང་། །རླུང་གིས་བསྐྱོད་པ་བཞིན་དུ་ས་ལ་ལྷུང་གྱུར་ལ། ། ཇི་ལྟར་
འཇིགས་ཤིང་རྩུབ་པའི་སྒྲ་ཀུན་གྲག་པས་ན། ། གྲོང་ཁྱེར་དག་ ཏུ་ སྡུག་བསྔལ་མི་
བཟད་འབྱུང་བར་གསལ། ། ཨ་རིའུ་ནས་སྐྱེ་བོ་འདི་ཀུན་སྡུག་བསྔལ་ཞིང་། །མྱ་
ངན་ཟུག་རྔུས་བཅོམ་ནས་སྒྲ་རྣམས་སོ་སོར་སྒྲོགས། །ཟླ་བའི་བཞིན་ལྡན་བུད་མེད་
འདི་རྣམས་སྨྲེ་སྔགས་འབྱིན། །ནམ་མཁར་གནས་པའི་སྤྲིན་འདིའང་ཆུ་མེད་པར་
སྒྲ་སྒྲོགས། ། ས་ལ་གནས་པའི་ཆུ་རྣམས་ཀྱང་ནི་སྐམ་པར་གྱུར། ། རྨ་བྱ་རྣམས་ནི་
ནགས་མེས་བཅོམ་ཞིང་སྒྲ་སྒྲོགས་ཏེ། །དེ་བས་འདི་ནི་རྒྱལ་པོའི་ཕོ་བྲང་ཉེས་པ་
འབྱུང་། །དེ་ནས་བྱང་ཆུབ་སེམས་དཔའ་སྟེང་གི་ཁང་བཟངས་ཀྱི་གཞི་ལ་གནས་
པས་སྐྱེ་བོའི་ཚོགས་ཆེན་པོའི་ཆོ་ངེའི་སྒྲ་ཐོས་པ་དང༌། རིངས་པ་རིངས་པར་རིན་
པོ་ཆེ་ལས་བྱས་པའི་ཁང་བཟངས་ལས་བབས་ནས་སེང་གེའི་ཁྲི་ཆེན་པོ་ལ་འདུག་སྟེ།
536



ཤིན་ཏུ་བརྟས་པས་ཤེས་ལྡན་དག ། འདི་ཅི་ཡིན་འདི་ཅི་ཡིན་ཞེས་དྲིས་སོ། །
སྐབས་དེར་བརྒྱ་བྱིན་ནད་པའི་གཟུགས་སུ་བསྒྱུར་པ་དེ་བྲམ་ཟེའི་ཁྱེའུ་བཞི་པོ་དེས་
བཏེག་ཅིང་རྒྱལ་པོའི་མདུན་དུ་བཞག་པ་དང་། དེ་ཁྲི་ལ་བསྐྱོན་པ་ལུས་ཀྱི་ཕྱེད་
བཅད་པ་དེ་ལས་ཁྲག་ཀུན་ནས་འཛག་ཅིང་རབ་ ཏུ་འཛག་པ་དང་དེས་ལག་པ་
གཡས་པ་བརྐྱང་སྟེ་སྙིང་རྗེ་རྗེ་སྐད་དུ་བྱང་ཆུབ་སེམས་དཔའ་ལ་རྒྱལ་བ་དང་ཚེ་སྤེལ་
བར་བྱས་ནས་མཆི་མས་ཁེངས་པའི་མིག་དང་རང་གི་ལུས་ཀྱི་ཕྱེད་ཉེ་བར་སྟོན་ཅིང་
བྱང་ཆུབ་སེམས་དཔའ་ལ་སྨྲས་པ། འཇིག་རྟེན་ན་ཁྱོད་སྙིང་རྗེ་ཅན། །གཞན་གྱི་
སྡུག་བསྔལ་གྱིས་སྡུག་བསྔལ། །ཉིད་ཀྱི་སྐུ་ཡི་ཕྱེད་སྩལ་པས། ། གཙོ་བོ་བདག་ནི་
བསྐྱབ་ཏུ་གསོལ། །དེ་ནས་དེ་སྐད་ཅེས་ཐོས་པ་དང༌། །བློན་པོ་ཆེན་པོའི་མཆོག་བློ་
གྲོས་ཆེན་པོས་སྨྲས་པ། ལྷ་འདི་མི་མ་ལགས་ཀྱི་ཤ་ཟའམ་ ཤ་ཟས་བྱིན་གྱིས་་་
བརླབས་པར་གྱུར་པ་ཞིག་སྟེ་མི་ནི་སྐེད་པར་བཅད་པ་འཚོ་ཞིང་སྔོན་གྱི་ལྟར་གནས་
པ་བཞིན་དུ་ཚིག་ཏུ་སྨྲ་བ་ནི་མི་སྲིད་དོ། །དེ་སྐད་ཅེས་སྨྲས་པ་དང་། བྲམ་ཟེས་
སྨྲས་པ། ཁྱེད་ཅག་རྣམས་མ་འཇིགས་ཤིག | ང་ནི་ཤ་ཟ་མ་ཡིན་གྱིས་གཞན་དུ་
ན་ང་ནི་བྲམ་ཟེ་ཡིན་གྱིས་དབུལ་བས་བདག་གི་བུ་དང་ཆུང་མ་བཞག་སྟེ་ནོར་གྱི་
བསམ་ པས་ རྒྱལ་ པོ་ དཔལ་ གྱི་ སྡེའི་ ཐད་ དུ་ཆས་ ནས་ རིམས་ ཀྱིས་ འོངས་ པ་ ན།
རྒྱལ་པོའི་ཕོ་བྲང་འདིར་ཉི་མ་ནུབ་པ་ནས་ཕྱིན་པ་དང་གྲོང་ཁྱེར་གྱི་སྒོ་རྣམས་བཅད་
པར་གྱུར་ཏོ། ། དེ་ནས་གྲོང་ཁྱེར་དང་ཧ་ཅང་མི་རིང་བ་ན་བསོད་ནམས་ཁང་བ་
ཡོད་པར་བདག་ཉེ་བར་སོང་སྟེ་ནུབ་མོ་གནས་པ་ན། ལམ་གྱིས་དུབ་པས་གཉིད་
འཐུག་པོས་ནོན་པ་དང་སྔོན་གྱི་ལས་ཀྱི་ཉེས་པས་ནུབ་མོ་གཅན་གཟན་སྟག་འོངས་
ནས། བདག་གི་ལུས་ཀྱི་ཕྱེད་སོག་ལེ་ལྟ་བུའི་མཆེ་བ་ཤིན་ཏུ་རྣོན་པོས་བཅད་ནས་
ཁྱེར་ཏེ་སོང་ངོ་། །དེར་བདག་ཚོར་བ་དྲག་པོས་ཀུན་ཏུ་བཅོམ་ནས་གཉིད་སད་པ་
དང་ཇི་ཙམ་ན་བདག་གི་ལུས་ཀྱི་རོ་སྨད་ཕྱེད་པོ་སྟག་གིས་སོག་ལེས་དྲིས་བ་ལྟར་
བཅད་པས་བདག་ཚོར་བ་དྲག་པོས་ཀུན་ཏུ་བཅོམ་ཀྱང་སྔོན་བྱས་པའི་མི་དགེ་བའི་
ལས་རྣམས་ཀྱིས་ཀུན་ ཏུ་བཟུང་བས་ ཤི་བར་ནི་མ་གྱུར་ གྱིས། ? | གཅིག་ ཏུ་ སྡུག་
537



བསྔལ་བ་དྲག་པོ་རྩུབ་པ་དང༌། ཡིད་དུ་མི་འོང་བའི་ཚོར་བ་ཉམས་སུ་མྱོང་ཞིང་
ཉམ་ཐག་པའི་ང་རོས་སྨྲེ་སྔགས་འདོན་པར་གྱུར་ཏེ། :: བདག་དེ་ལྟར་ཉམ་ཐག་
པའི་སྨྲེ་སྔགས་ཐོས་པ་དང་ནམ་མཁའི་དཀྱིལ་ན་གནས་པའི་ལྷ་གཞན་ཞིག་གིས་
བདག་དབུགས་དབྱུང་བའི་ཕྱིར་སྨྲས་པ། མ་འཇིགས་ མ་འཇིགས་བྲམ་ཟེ་་་་
མཆོག །ཁྱོད་ཀྱི་ཚེ་ནི་རིང་བར་མཐོང༌། །གྲོང་ཁྱེར་ཨ་རིཏྟར་མྱུར་སོང༌། ། ཁྱོད་
ནི་ལེགས་གསལ་དག་ཏུ་འགྱུར། ། དེ་ན་ཀུན་སྟེར་རྒྱལ་པོ་ནི། །དཔལ་གྱི་སྡེ་ཞེས་
རྣམ་གྲགས་པ། ། དེ་ཡི་ལུས་ཀྱི་ཕྱེད་བསླངས་ན། ། དེ་ནི་ངེས་པར་ཁྱོད་ལ་སྟེར། །
ཞེས་སྨྲས་ནས་ལྷ་མོ་དེ་ཉིད་མི་སྣང་བར་གྱུར་ཏོ། །དེ་ནས་བདག་གིས་ལྷ་མོའི་ཚིག་
ཐོས་པ་དང༌། འཚོ་བ་རེ་བ་ཀུན་ཏུ་སྐྱེས་ཏེ་ཚོར་བའང་ཆུང་བར་གྱུར་ཏོ། །དེ་
ནས་བདག་གི་ལུས་ཀྱི་ཕྱེད་རོ་སྨད་མེད་པ་ལངས་ཀྱང་མ་ནུས་ན་འགྲོ་བར་ལྟ་ག་ལ་
ནུས་སྙམ་ནས་ཡང་ཡི་མུག་པར་གྱུར་པ་དང༌། སྟེས་དབང་གིས་ཉི་མ་ཤར་པའི་ཚེ་
གཉེན་འདི་བཞི་འོངས་པར་གྱུར་ཏོ། །འདི་དག་ཀྱང་བདག་ཉམ་ང་བར་ཞུགས་པ་
མཐོང་བ་དང་འདི་འཆི་བ་ཉིད་དོ་སྙམ་ནས་ངུ་བར་གྱུར་ཏོ། །དེ་ནས་བདག་གིས་
དེ་རྣམས་ལ་དབུགས་དབྱུང་བའི་ཕྱིར་ལྷ་མོའི་ཚིག་རྒྱས་པར་སྨྲས་སོ། ། དེ་ནས་
བདག་འདི་རྣམས་ཀྱིས་ཁྲི་ལ་བསྐྱོན་ཅིང་འདིར་ཁྱེར་ཏེ་འོངས་སོ་ཞེས་སྨྲས་ནས་
གདོང་མཆི་མའི་རླབས་ཀྱིས་གང་བ་ལྟ་བུར་བདག་ཉིད་ཉེ་བར་སྟོན་ཅིང་སྨྲས་པ།
བྱང་ཆུབ་སེམས་དཔའ་དགེ་མཆོག་ཆོས་ལ་གནས། ། ཐམས་ཅད་མཁྱེན་ཉིད་་་
མཉམ་པ་མེད་བཞེད་ན། །བདག་ལ་ལུས་ཕྱེད་འདི་སྩོལ་དེ་རིང་ནི། ། ཤིན་ཏུ་རྙེད་
དཀའི་སྲོག་ནི་ཐོབ་པར་མཛོད། ། རྒྱལ་པོ་ཆེན་པོའི་སྐུ་ཡི་ཕྱེད། ། ཤིན་ཏུ་བཏང་
དཀའ་བདག་སྩོལ་ལ། །ཆོས་དང་དེ་བཞིན་གྲགས་པ་ཡིས། །འགྲོ་བ་ཀུན་ལ་ཁྱབ་
པར་མཛོད། ། དེ་ནས་ཚིག་འདི་ཐོས་པ་དང༌། 《 བྱང་ཆུབ་སེམས་དཔའ་ སྔོན་་
གོམས་པའི་དགེ་བའི་བག་ཆགས་བློ་ལ་བསྒོས་པས་སྙིང་རྗེས་སེམས་འདར་ཞིང་
སློང་བ་དེ་དབུགས་དབྱུང་བའི་ཕྱིར་སྨྲས་པ། བྲམ་ཟེ་ཆེན་པོ་མ་འཇིགས་ཤིག་
དང་རིང་པོ་ཐོགས་པར་ལུས་འདི་རྫོགས་པར་འགྱུར་བ་དང་ཡིད་ལ་རེ་བ་ཡོངས་སུ་
538



རྫོགས་པར་འགྱུར་གྱིས། གཡོ་མེད་པའི་སེམས་ཀྱིས་ཁྱོད་ལ་ལུས་ཀྱི་ཕྱེད་སྦྱིན་
པར་བྱའོ།། ཞེས་སྨྲས་ནས། བྱང་ཆུབ་སེམས་དཔའ་རབ་ཏུ་དགའ་བ་དང༌་་་
ཚིགས་སུ་བཅད་པ་དེ་སྨྲས་པ། ཀྱེ་མ་རང་གི་ལུས་སློང་བ། ། ཡུན་མི་རིང་བར་
བལྟ་བར་བྱ། །ང་ཡི་ཡན་ལག་བཏང་བ་ནི། །དཀའ་བར་གྱུར་པ་མ་ཡིན་ནོ། །ཇི་
ལྟར་ཡབ་ཀྱི་བུ་གཅིག་ང་ཡིན་ཀྱང་། ། དེ་ལྟ་ན་ཡང་ང་ཡི་ལུས་འདི་ཁྱེར། ། ལུས་
འདི་བྱིན་པས་བྱང་ཆུབ་རྙེད་གྱུར་ཅིང་། ། འགྲོ་འདི་ཤིན་ཏུ་སྡུག་བསྔལ་ལས་གྲོལ་
ཤོག ། དེ་སྐད་ཅེས་སྨྲས་ནས། བྱང་ཆུབ་སེམས་པས་སྐྱེས་བུ་གཞན་ཞིག་ལ་
སྨྲས་པ། ཀྱེ་རིངས་པར་སོང་ལ་སོག་ལེ་ཤིན་ཏུ་རྣོ་བ་ཁྱེར་ལ་ཤོག་ཅིག ། དེ་བརྒྱ་
བྱིན་གྱིས་རྨོངས་པར་བྱས་པས་ རིངས་པར་ སོག་ལེ་ཁྱེར་ཏེ་འོངས་ནས་ སྨྲས་ པ།
ལྷ་སོག་ལེ་འཚལ་ཏེ་མཆིས་སོ། །དེ་ནས་བྱང་ཆུབ་སེམས་པས་བློན་པོ་རྣམས་ལ་
སྨྲས་པ། ཁྱེད་ཅག་གིས་ཇི་སྲིད་དུ་བྲམ་ཟེ་འདི་ཤི་བར་མ་གྱུར་པར་ངའི་ལུས་འདི་
སོག་ལེས་ཆོད་ཅིག་དང་བྲམ་ཟེ་འདི་ལ་སྦྱིན་པར་བྱའོ། །དེ་སྐད་ཅེས་སྨྲས་པ་ཐོས་
ནས་སྐྱེ་བོའི་ཚོགས་ཐམས་ཅད་སྡུག་བསྔལ་བར་གྱུར་ཏེ་མྱ་ངན་གྱི་ཅ་ཅོ་འབྱིན་
ཏོ། །བློན་པོ་བློ་གྲོས་ཆེན་པོ་དེས་བྱང་ཆུབ་སེམས་དཔའ་ཉིད་ཀྱི་སྐུ་ལ་ཆགས་པ་
མེད་པར་གཏོང་བར་རིག་ནས་མཆོག་ཏུ་ཡིད་གདུངས་པའི་གདོང་མཆི་མ་ཅན་
གྱིས་དེའི་རྐང་པ་ལ་གཏུགས་ཏེ་བཟློག་པའི་ཕྱིར་སྨྲས་པ། ། ལྷ་འདི་ནི་མི་སྲིད་དེ།
འདི་ལྟ་ སྟེ། ལུས་ སོག་ལེས་བཅད་པའི་ལུས་ནི་ངེས་པར་འཆི་བར་འགྱུར་ཏེ།
འཆི་ན་ལས་སུ་མི་རུང་པའི་རོར་གྱུར་ལ་ལས་སུ་མི་རུང་བས་ནི་བྲམ་ཟེ་ལའང་བྱས་
པ་དོན་མ་མཆིས་པར་འགྱུར་རོ། །གང་གཞན་གྱི་ཡན་ལག་བཅད་པ་གཞན་གྱི་ཡན་
ལག་ལ་སྦྱོར་བར་གྱུར་པ་འདི་ཡང་གནས་མ་མཆིས་སོ། །དེ་ལྟ་ན་ལྷའི་ངལ་བའང་
དོན་མ་མཆིས་པར་འགྱུར་རོ། །དེ་ལྟ་བས་ན་ལྷ་བཟོད་པར་མཛོད་ལ་བདག་ཉིད་
དོན་མ་མཆིས་པར་གསོད་པར་མི་མཛད་ཅིང་ཉིད་ཀྱི་སྲོག་ཡོངས་སུ་མི་བཏང་བར་
གསོལ། དེ་ནས་བྱང་ཆུབ་ སེམས་ པས་བློན་པོ་དབུགས་དབྱུང་བའི་ཕྱིར་སྨྲས་པ།
བློ་གྲོས་ཆེན་པོ་བླ་ན་མེད་པའི་བྱང་ཆུབ་ཀྱི་གེགས་མ་བྱེད་ཅིག འཇིག་རྟེན་ན་ནི་
539



ཆོས་ཉིད་འདི་ཡིན་ཏེ། །འདུ་བ་གང་ཡོད་མཐའ་ནི་འབྲལ་བར་འགྱུར། ། འཚོ་
ཡང་གློག་བཞིན་འགྱུར་ཞིང་མི་བརྟན་ན། ། དུས་རིང་འགྲོ་ལ་ཕན་པར་བྱེད་པ་
ཡི། ། སྦྱིན་ལ་མཁས་པས་སུ་ཞིག་གེགས་བྱེད་འགྱུར། །དེ་བས་བློ་གྲོས་ཆེན་པོ་ཡི་
རང་བྱོས། །དེ་སྐད་ཅེས་སྨྲས་པ་དང༌། བྱང་ཆུབ་སེམས་དཔའ་དེ་ལྟ་བུའི་སྦྱིན་
པ་ལ་མི་ལྡོག་པར་ཤེས་ནས་བློ་གྲོས་ཆེན་པོ་མཆོག་ཏུ་གདུང་བའི་སེམས་ཀྱིས་མཆི་མ་
ཆར་བཞིན་དུ་བབ་ཅིང་བྱང་ཆུབ་སེམས་དཔའི་ཞབས་ལ་འཇུས་ཏེ་སྦེ་ སྔགས་་་
འདོན་པར་གྱུར་པ། ཀྱི་ཧུད་འཛམ་གླིང་སྐྱོང་བྱེད་པ། །སྙིང་རྗེའི་བདག་ཉིད་ས་
བདག་ཆེ། །འདི་ནི་འཇིག་རྟེན་སྐལ་ཉམས་པས། ། སླན་ཆད་མངོན་དུ་མཐོང་མི་
འགྱུར། ། བྲམ་ཟེ་འདི་ཉིད་གཅིག་པུའི་ཕྱིར། །འཇིག་རྟེན་ཐམས་ཅད་འདོར་བར་
བྱེད། །དེ་སྐད་ཅེས་སྨྲས་ནས་སའི་སྟེང་དུ་འགྱེལ་བར་གྱུར་ཏོ།། དེ་ནས་བྱང་ཆུབ་
སེམས་པས་སྐྱེས་བུ་ཤིང་མཁན་གཉིས་ལ་སྨྲས་པ། བཞིན་བཟངས་དག་འདིར་
ངའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་བའི་ཕྱིར་སོག་ལེས་ངའི་
ལུས་འདི་མྱུར་དུ་ཆོད་ཅིག་བྲམ་ཟེ་འདིའི་རེ་བ་རྫོགས་པར་བྱའོ། ། ཤིང་མཁན་དེ་
གཉིས་མཆོག་ཏུ་སྡུག་བསྔལ་བས་བྱང་ཆུབ་སེམས་དཔའི་རྐང་པ་ལ་གཏུགས་ཏེ་
སྨྲས་པ། ལྷ་འདི་སྐད་གསུང་བ་མི་རིགས་ཏེ། ། ས་བདག་ཁྱོད་ལ་ གནོད་པ་
དག །གལ་ཏེ་གཞན་གྱིས་བྱས་ན་ཡང༌། ། བདག་ཅག་མཐུ་ཡིས་བཟློག་རིགས་
ན། ། གནོད་པའི་ཚུལ་འདི་ཇི་ལྟར་བགྱི། ། ཡང་བྱང་ཆུབ་ སེམས་ པས་ སྨྲས་ པ།
བུ་དགའ་འདི་ནི་ང་ལ་གནོད་པ་བྱེད་པ་མ་ཡིན་ནོ། ། སྙིང་རྗེའི་བདག་ཉིད་བརྟན་
པ་རྣམས། །གཞན་ལ་ཕན་པར་བྱེད་པ་ན། །དེ་ཡིས་སྤྱོད་ལ་གྲོགས་བྱེད་པ། །འདི་
ནི་དམ་པའི་སྤྱོད་པའོ། །དེ་བས་ན་ཅི་ནས་ངའི་ངག་བཞིན་དུ་བྱོས་ཤིག་ཅེས་སྨྲས་
ཏེ། ཡང་བདག་ཉིད་ཁྲི་ལས་བབས་ནས་སྐྱེ་བོའི་ཚོགས་དང་ལྷ་དང་ཀླུ་གེགས་
བྱེད་པ་དེ་དག་ཐབས་དང་ཚིག་སྙན་པ་དེ་དག་གིས་སོ་སོར་བཟློག་ནས་སྨོན་ལམ་
བཏབ་པ། ལྷ་དང་མི་དང་གནོད་སྦྱིན་ཚོགས་རྣམས་ཉོན། ། གང་གིས་བདག་ནི་
འདི་ལྟར་འབད་བྱེད་པ། ། ལྷ་དང་མི་དང་བརྒྱ་བྱིན་ཐོབ་ཕྱིར་མིན། །ཚངས་་་
540



པའམ་རང་ཉིད་ཞི་བ་འདོད་མིན་ཏེ། །འགྲོ་བ་སྡུག་བསྔལ་བཅས་པ་བསྐྱབ་ཕྱིར་
དང༌། །བླ་མེད་བྱང་ཆུབ་ཡོངས་སུ་རྫོགས་ཕྱིར་རོ། །དེ་བས་ཅི་ནས་འགྲོ་བའི་སྡུག་
བསྔལ་དག །བསྐྱབས་ནས་སངས་རྒྱས་མཆོག་ཉིད་ཐོབ་གྱུར་ཅིག །དེ་སྐད་
ཅེས་སྨྲས་ནས་བྱང་ཆུབ་སེམས་དཔའ་བདག་ཉིད་ས་ལ་ཕབ་སྟེ་ཤིང་མཁན་ལ་སྨྲས་
པ། ཚུར་ཤོག་བྲམ་ཟེ་འདི་དུས་མ་བྱས་པ་ལ་ངའི་ལུས་འདི་སོག་ལེས་ལེགས་པར་
ཆོད་ལ་བྱིན་ཅིག་ཅེས་སྨྲས་སོ། །དེ་ནས་བཙུན་མོའི་འཁོར་རྣམས་ཀྱིས་དེ་ལྟ་
བུའི་རྣམ་པ་དེ་མཐོང་ནས་ སྟབས་ ཅིག་ཏུ་བྱང་ཆུབ་སེམས་དཔའི་རྐང་པ་ལ་་་་་
གཏུགས་ནས། སྙིང་རྗེ་རྗེ་སྐད་དུ་སྨྲེ་སྔགས་འདོན་པར་བརྩམས་པ། ཀྱི་ཧུད་
འཛམ་བུའི་གླིང་ཡོངས་སུ་སྐྱོང་བར་མཛད་པ་ སེམས་ཅན་ཐམས་ཅད་ལ་མཉེས་
གཤིན་པ་སྙིང་རྗེ་ཆེ་བ་ཡོན་ཏན་དུ་མ་དང་ལྡན་པའི་ལྷ་ལ་དེང་ཉིད་དུ་མི་རྟག་པ་
ཉིད་ཀྱི་སྟོབས་ཉེ་བར་གནས་པ་ནི་སྡུག་བསྔལ་ལོ། །དེང་འདིར་བདག་ཅག་ལྷ་དང་
ལྷན་ཅིག་པ་ལས་ཐ་དད་པར་གྱུར་ཏེ་སོ་སོ་བ་དང་བྱེ་བ་དང་བྲལ་བར་གྱུར་ཏོ། །
འདི་སྐད་ཅེས་ཀྱང་སྨྲས་ཏེ། ལྷ་བ་བྲོད་པར་མཛོད་ཅིག་ཉིད་ཀྱིས་སྲོག་མེད་
པར་མཛད་པ་འཛམ་བུའི་གླིང་ན་གནས་པའི་སྐྱེ་བོའི་ཚོགས་ཐམས་ ཅད་ མགོན་
མེད་པར་མི་མཛད་དུ་གསོལ། ལྷ་བཙུན་མོའི་འཁོར་རྣམས་དང་མཛོད་དང་བང་
བ་རིན་པོ་ཆེ་སྣ་ཚོགས་ཀྱིས་རྒྱས་ཤིང་གང་བ་ལ་གཟིགས་སུ་གསོལ། ། འཛམ་བུའི་
གླིང་གི་སྐྱེ་བོའི་ཚོགས་རྟག་ཏུ་རབ་ཏུ་དགའ་བ་རྣམ་པ་སྣ་ཚོགས་པ་ལའང་གཟིགས་
སུ་གསོལ། ། ལྷ་རྣམས་ཀྱི་དགའ་བའི་ཚལ་གྱི་སྐྱེད་མོས་ཚལ་ལྟ་བུའི་གྲོང་ཁྱེར་ཨ་
རི་བཟའ་བ་མང་པོ་ཕུན་སུམ་ཚོགས་པར་སྐྱེ་བོ་རབ་ཏུ་དགའ་བ་རྣམས་བརྟེན་པ་
ལའང་གཟིགས་གསོལ། མགོན་པོ་ཁྱོད་ཀྱིས་རྣམ་ཀུན་ཏུ། ། སྲེས་ལྟར་ཡོངས་སུ་
བསྐྱོབ་པ་རྣམས། །ཁྱོད་བྲལ་མེ་ཡིས་དེས་གདུངས་ནས། །ལུས་ཅན་ཇི་ལྟར་གནས་
པར་འགྱུར། །ཁྱོད་དང་བྲལ་ན་བདག་ཅག་ཀུན། ། ཤིན་ཏུ་འཆི་བདག་དབང་དུ་
འགྲོ། ། མགོན་པོ་ཁྱོད་དང་རྣམ་བྲལ་ན། །བདག་ཅག་འཚོ་བ་མི་ནུས་སོ། ། བཙུན་
མོ་མྱ་ངན་གྱིས་གདུངས་དང༌། །སེམས་ཅན་གཅིག་ཏུ་སྡུག་བསྔལ་ན། །ཐུགས་རྗེ་
54]



ལྡན་པ་ཐུགས་རྗེ་ཡིས། །མི་དབང་དེ་ནི་གཟིགས་སུ་གསོལ། །སེམས་ཅན་རྣམས་
ལ་མཉེས་གཤིན་ལྷ། །བཟོད་མཛོད་སྲོག་ནི་མི་བཏང་གསོལ། །མགོན་པོ་དཔའ་བོ་
ཁྱོད་གཤེགས་ན། །སུ་ཞིག་འཇིག་རྟེན་སྐྱོང་བར་འགྱུར། །དེ་ནས་བྱང་ཆུབ་སེམས་
པས་དེ་རྣམས་སྙིང་རྗེ་རྗེ་སྐད་དུ་དེ་ལྟར་སྨྲེ་སྔགས་འདོན་པ་ཐོས་པ་དང༌། 21:| སྙིང་
རྗེས་གདུངས་པའི་ཡིད་ཀྱིས་དེ་རྣམས་དབུགས་དབྱུང་བའི་ཕྱིར་སྨྲསཔ། ཁྱེད་
ཅག་རྣམས་མྱ་ངན་གྱིས་ཆོག་གི་ ཤིན་ཏུ་ཡུན་རིང་པོར་སྡུག་པ་དང་ཕྲད་པར་
འགྱུར་བའང་ངེས་པར་ཐོ་མར་བྲལ་བའི་མཐའ་ཉིད་དུ་གྱུར་པ་འདི་ནི་འཇིག་རྟེན་
གྱི་རང་བཞིན་ཡིན་ཏེ། ཁྱེད་ཅག་རྣམས་ཀྱིས་རྟག་ཏུ་དགེ་བའི་ཆོས་རྣམས་ལ་
བག་ཡོད་པར་གྱིས་ཤིག་ཅེས་སྨྲས་ནས་ཤིང་མཁན་དེ་གཉིས་ལ་འདི་སྐད་ཅེས་སྨྲས་
སོ། །བཞིན་བཟངས་དག་རིངས་པར་ཤོག་ལ་ལུས་ཡུན་རིང་པོ་མི་ཐོགས་པར་ཆོད་
ཅིག་ཅེས་སྨྲས་པ་ཙམ་གྱིས་དེ་གཉིས་ཀྱང་ཡིད་བརྒྱ་བྱིན་གྱིས་ཀུན་ཏུ་རྨོངས་པར་
བྱས་ནས། བྱང་ཆུབ་སེམས་དཔའི་ལུས་ལྟེ་བ་མན་ཆད་ལ་འཕྲལ་དུ་སོག་ལེས་
བཏབ་སྟེ་ད་ནི་རིང་བོ་མི་ཐོགས་པར་ཆོད་པར་འགྱུར་རོ། །དེ་ནས་བློན་པོ་བློ་གྲོས་
ཆེན་པོས་བྱང་ཆུབ་སེམས་དཔའི་སྤྱོད་པ་ཤིན་ཏུ་དཀའ་ཞིང་བཟོད་པར་དཀའ་
བའི་སྡུག་བསྔལ་མི་བཟད་པའི་སྡུག་བསྔལ་མྱ་ངན་དྲག་པོས་ཀུན་ཏུ་སྐྲག་པའི་ཡིད་
ཀྱིས་བརྟབས་བག་ཏུ་ཤིང་མཁན་གཉིས་བཟློག་ཅིང་འདི་སྐད་ཅེས་སྨྲས་སོ། །ཀྱི་
ཧུད་ཀྱི་ཧུད་ཁྱོད་གཉིས་ཀྱི་རྩོལ་བ་འདི་ནི་ཅི་ཞིག འདི་ལྟར་ཁྱོད་ཅག་གཉིས་
ཀྱིས་བྱམས་པའི་བདག་ཉིད་ཅན་སེམས་ཅན་ཐམས་ཅད་ལ་མཉེས་ཤིང་ཡོན་ཏན་
དུ་མ་དང་ལྡན་པ་འཛམ་བུའི་གླིང་ཡོངས་སུ་སྐྱོང་བ་སྐྱོན་མེད་པ་གནོད་པ་མི་བྱེད་
པ་འདི་ཇི་ལྟར་གསོད། མི་གཏི་མུག་ཅན་ཁྱོད་ཅག་འདི་ལྟ་བུའི་ཆོས་ཀྱི་རྒྱལ་པོ་ཇི་
ལྟར་གསོད་པར་སྤྲོ། ཁྱོད་ ཅག་གཉིས་ས་ཆེན་པོའི་ ལྷ་ མོ་འདིས་ཇི་ལྟར་མི་་་་
འཇིགས་ཁྱོད་ཅག་ལྷ་དང་ཀླུ་དང་གནོད་སྦྱིན་དང་ལྷ་མ་ཡིན་དང་དྲི་ཟ་དང་ནམ་
མཁའ་ལྡིང་དང་མིའམ་ཅི་དང་ལྟོ་འཕྱེ་ཆེན་པོ་རྣམས་ཀྱིས་རྡོ་རྗེ་རྩེ་གཅིག་པ་དང༌།
འཁོར་ལོ་དང་མདའ་བོ་ཆེ་དང་མཚོན་རྩེ་གཅིག་པ་ལ་སོགས་པའི་མཚོན་རྣམས་
542



ཀྱིས་ཇི་ལྟར་མི་བསྣུན། ཁྱོད་ཅག་འདི་ལྟ་བུའི་འཕགས་པ་ལ་ཚུལ་མ་ཡིན་པའི་
ལས་བྱེད་ན་ལུས་རྣམ་པ་སྟོང་དུ་ཇི་ལྟར་མ་བརླག་ཁྱེད་ཅག་གཉིས་རང་གི་ལུས་ཀྱི་
ཕྲལ་དུ་དམྱལ་བར་ཇི་ལྟ་བུར་མ་ལྷུང༌། མི་གཏི་མུག་ཅན་ཁྱེད་གཉིས་བདག་ཉིད་
ཆེན་པོ་འདིས་བུ་བཞིན་དུ་མ་བསྐྱངས་སམ་ཞེས་འདི་དང་གཞན་ཡང་རྣམ་པ་མང་
པོས་སྨྲས་ནས། ཀྱི་ཧུད་ལྷ་ཞེས་བློན་པོ་ཆེན་པོ་བློ་གྲོས་ཆེན་པོ་རིངས་པར་སྟན་
ལས་ལངས་ཏེ། ལག་པ་གཉིས་ཀྱིས་སོག་ལེ་བཟུང་ནས་བྱང་ཆུབ་སེམས་དཔའི་
ལུས་ལ་མཆི་མ་འཛག་པས་བརླན་པར་བྱས་ཏེ་ཟློག་པར་བྱེད་དོ། ། དེ་ནས་བྱང་
ཆུབ་སེམས་པས་ཞུམ་པའི་ཡིད་དེ་ལ་དབུགས་དབྱུང་བའི་ཕྱིར་སྨྲས་པ། བུ་ཞོག་
ཞོག་མྱ་ངན་མ་བྱེད་ཅིག་སྡུག་པ་དང་ཕངས་པ་དང་ཡིད་དུ་འོང་བ་དང་མངོན་པར་
དགའ་བ་ཐམས་ཅད་ངེས་པར་ཐ་དད་པར་འགྱུར་ཏེ། སོ་སོ་བ་དང་ཕྱེ་བ་དང་
འབྲལ་བར་འགྱུར་རོ། ། གཞན་ཡང་བུ། བསགས་པ་ཀུན་གྱི་ མཐའ་ཟད་་་སས་
ཅིག །བསླང་བའི་མཐའ་ནི་འགྱེལ་བར་འགྱུར། ། ཕྲད་པའི་མཐའ་ནི་འབྲེལ་བ་
སྟེ། །གསོན་པའི་མཐའ་ནི་འཆི་བ་ཡིན། །དེའི་ཕྱིར་ལུས་སློང་བ་ལ་བར་ཆད་མ་
བྱེད་ཅིག དེ་ཅིའི་ཕྱིར་ཞེ་ན། བློ་གྲོས་ཆེན་པོ་སྔོན་བྱུང་བ་ན་ངའི་ལུས་སློང་བ་
ལ་ལྷ་མོ་ཞིག་གིས་བར་ཆད་བྱས་ཏེ། དེས་པའི་གླད་མེད་པའི་བྱང་ཆུབ་ཀྱི་བར་
ཆད་བྱས་ལ་བདག་ཉིད་ཀྱང་བསོད་ནམས་མ་ཡིན་པ་མང་པོ་སྐྱེས་སོ། །གལ་ཏེ་
ངའི་ལུས་སློང་བ་ལ་ལྷ་མོ་རྣམས་ཀྱིས་བར་ཆད་མ་བྱས་པར་གྱུར་ན་ནི་ཡུན་རིང་པོ་
མི་ཐོགས་པར་ང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འགྱུར་
རོ། །སུ་གཞན་ཡང་ངས་ཕྱོགས་འདི་ཉིད་དུ་སྟག་མོ་ཞིག་བཀྲེས་པའི་སྡུག་བསྔལ་གྱི་
ཚོར་ བ་ མང་ པོས་ ལུས་ གདུངས་ པས། བུ་ ཟ་ འདོད་ པར་ མཐོང་ བ་ དང་།
མཆོག་ཏུ་སྙིང་རྗེའི་དབང་དུ་སོང་བའི་ཡིད་ཀྱིས་ཡོངས་སུ་བསྐྱབ་པའི་ཕྱིར་དེ་མ་
ཐག་བདག་ཉིད་ཡོངས་སུ་བཏང་བས་བྱང་ཆུབ་སེམས་དཔའ་བྱམས་པ་བསྐལ་པ་
བཞི་བཅུ་རུ་ཞུགས་པ་ཕྱིར་ལུས་པར་བྱས་སོ། ། གཞན་ཡང་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་འདོད་པར་བྱ་བའི་ཕྱིར་སའི་ཕྱོགས་འདི་
543



ཉིད་དུ་རྐང་པ་དང་ལག་པ་དང་བུ་དང་ཆུང་མ་སྟོང་ཕྲག་ཡོངས་སུ་བཏང་བར་བྱས་
ནའང་སུས་ཀྱང་བར་ཆད་མི་བྱས་སོ། །དེའི་ཕྱིར་འདི་ལྟར་རིག་པར་བྱས་ཏེ་ངའི་
ལུས་སློང་བ་ལ་ཁྱེད་བར་ཆད་མ་བྱེད་ཅིག དེ་ནས་བློན་པོ་ཆེན་པོ་བློ་གྲོས་ཆེན་
པོས་བྱང་ཆུབ་སེམས་དཔའི་རྫུ་འཕྲུལ་ཆེན་བོ་ཤེས་ནས་བྱང་ཆུབ་སེམས་དཔའ་ལ་
དང་པ་ཆེན་པོ་སྐྱེས་ཏེ། ཅང་མི་སྨྲ་བར་གྱུར་ཅིང་མཆི་མའི་རྦ་རླབས་ཀྱིས་ཡང་
དང་ཡང་དུ་གདོང་ཁེབས་བཞིན་དུ་བསམས་པ། ཀྱི་ཧུད་འཇིག་རྟེན་འདི་དག་
ནི། ། བསྐལ་པ་ངན་ཏེ་མྱུར་བ་རུ། ། ཆོས་ཀྱི་རྒྱལ་པོས་བོར་བར་གྱུར། ། ཆོས་ཀྱི་
སྒྲོན་མ་ཤི་བར་གྱུར། ། ཆོས་ཀྱི་རྔ་ཡང་ཆག་པར་གྱུར། ། ཆོས་ཀྱི་རྒྱ་མཚོ་བསྐམས་
པར་གྱུར། །ཆོས་ཀྱི་རི་བོ་བསྙིལ་བར་གྱུར། །ཆོས་ཀྱི་གྲོང་ཁྱེར་ཆོམས་པར་གྱུར། །
ཆོས་ཀྱི་གྲུ་ཡོང་ཞིག་པར་གྱུར། ། ཀྱི་ཧུད་ཤིན་ཏུ་སྡུག་བསྔལ་ལོ། །འདི་ནི་འཇིག་
རྟེན་ཀུན་གྱི་ཕ། །སེམས་ཅན་ཀུན་ལ་ཕན་བྱེད་པ། ། བདུད་ཀྱི་འཁོར་ལོས་བཅོམ་
ནས་ནི། །རྒྱལ་པོ་ཆེན་པོ་མེད་པར་གྱུར། །གང་ཕྱིར་མི་བཟད་དུས་འདིར་ནི། །
བདག་གི་ལུས་ཀྱི་སྙིང་འདི་ནི། །རྣམ་པ་སྟོང་དུ་མ་གས་པ། ། སྙིང་རྗེ་ཆེན་པོ་བཞིན་
གྱུར་རམ། ། ཤིས་པའི་དུས་འདི་ཤིན་ ཏུ་འདས། ། མི་བཟད་དུས་ནི་ཉེ་བར་་་་་
གནས། ། ཤེས་རབ་ལྡན་མིན་མང་པོ་དང་། ། འཇིག་རྟེན་དག་ཀྱང་བརླག་པར་
གྱུར། ། ཇི་ལྟར་ཇི་ལྟར་མཐོང་གྱུར་པའི། །ས་ཡི་མཚན་མ་དུ་མ་ཡི། །མ་ངེས་ཡིན་
ནི་མི་རིང་བར། ། རྒྱལ་པོ་སེངྒེ་མེད་པར་འགྱུར། །དྲི་མེད་མི་ཡི་ཉི་མ་ནི། ། ཤིན་ཏུ་
བསྟེན་དཀའ་དེ་ནུབ་འགྱུར། །ཡུན་མི་རིང་བར་འཇིག་རྟེན་འདིར། ། མི་སྣང་བ་
ནི་འབྱུང་བར་འགྱུར། །སེམས་ཅན་ཀུན་ལ་ཕན་པ་ཡི། །རྒྱལ་པོ་ཆེན་པོ་འདི་མེད་
དོ། །ཕྱི་ནས་འཇིག་རྟེན་མི་སྣང་བ། །སུ་ཞིག་འཇིག་རྟེན་སྐྱོང་བར་གྱུར། །དེ་ནས་
ལྷའི་དབང་པོ་བརྒྱ་བྱིན་གྱིས་ཇི་ལྟ་ཇི་ལྟར་རྨོངས་པར་བྱས་པ་དེ་ལྟ་དེ་ལྟར་མྱ་ངན་
ཆུང་བར་གྱུར་ནས་སོག་ལེ་བཏབ་པར་གྱུར་ཏོ། །དེ་ནས་བྱང་ཆུབ་སེམས་པས་ཤིང་
མཁན་དེ་གཉིས་ལ། བཞིན་བཟངས་དག་ཁྱོད་ཅག་གཉིས་ཀྱིས་སོག་ལེས་མྱུར་དུ་
དྲོངས་ལ་ངའི་ལུས་ཀྱི་ཕྱེད་རོ་སྨད་ཆོད་ཅིག་བྲམ་ཟེ་འདི་ཤི་བར་གྱུར་ན་ངའི་ངལ་
544



བ་འབྲས་བུ་མེད་པར་འགྱུར་གྲང་། དེ་ནས་ཤིང་མཁན་དེ་གཉིས་བརྒྱ་བྱིན་གྱི་
མཐུས་ཀུན་ཏུ་རྨོངས་པས་ཉམ་ཐག་པའི་ང་རོས་ཆོ་ངེས་འདེབས་ཤིང༌། | སྐྱེ་བོའི་
ཚོགས་ཆེན་པོས་བཀག་བཞིན་དུ་བྱང་ཆུབ་སེམས་དཔའ་རང་གི་ལུས་ལ་སོག་ལེས་
འདྲ་བར་བརྩམས་སོ། །དེ་ནས་བྱང་ཆུབ་སེམས་དཔའི་བྱང་ཆུབ་ཡིད་ལ་སྨོན་ཞིང་
དགའ་བའི་ཡིད་ཀྱིས་སློང་བའི་ཡིད་ལ་རེ་བ་ཡོངས་སུ་རྫོགས་པར་བྱའོ་ཞེས་་་་་
བསམས་ནས་ཅང་མི་སྨྲ་བར་གནས་སོ། །དེ་ནས་བྱང་ཆུབ་སེམས་དཔའི་ལུས་ཀྱི་ལྟེ་
བར་སོག་ལེས་བཅད་པ་ལས་ཁྲག་གི་ཚོགས་ཆེན་པོ་འབབ་པར་གྱུར་ཏོ། །དེ་ནས་
བློན་པོ་བློ་གྲོས་ཆེན་པོ་འདི་ལྟར་སོག་ལེས་བཅད་པའི་ཚོར་བ་དྲག་པོས་ཉེན་པའི་
ཁྲག་འབབ་པར་མཐོང་བ་དང༌། ལྷ་གྲོངས་པ་ནི་སྡུག་བསྔལ་ལོ་ཞེས་བསམས་
ནས་རེ་ཐག་ཆད་པར་གྱུར་ཏེ་འཕྲལ་དུ་བརྒྱལ་ནས་སའི་སྟེང་དུ་འགྱེལ་བར་གྱུར་
ཏོ། །ནམ་མཁའི་དཀྱིལ་ན་འདུག་པའི་ལྷ་དང་ཀླུ་དང་གནོད་སྦྱིན་དང་དྲི་ཟ་དང་
ལྷ་མ་ཡིན་དང་ནམ་མཁའ་ལྡིང་དང་མིའམ་ཅི་དང་ལྟོ་འཕྱེ་ཆེན་པོའི་ཚོགས་རྣམས་
ཀྱང་མྱ་ངན་དྲག་པོས་གདུངས་ཏེ་དུ་བར་གྱུར་པ་དང་དེ་རྣམས་ཀྱིས་ངུས་པའི་མཆི་
མ་ཆར་ལྟར་བབ་བོ། །དེ་ནས་སྐྱེ་བོའི་ཚོགས་ཆེན་པོས་འདི་ཅི་ཞིག་ཡིན་སྙམ་ནས་
སྟེང་དུ་ལྟ་བར་བརྩམས་པ་དང་ཅི་ཙམ་ནི་ལྷ་བརྒྱ་སྟོང་དུ་མ་རྣམས་དུ་བ་མཐོང་
ངོ༌། །དེ་ནས་སྐྱེ་བོའི་ཚོགས་ཆེན་པོ་ཤེས་ཆེར་མྱ་ངན་དྲག་པོས་གདུངས་ཏེ་བྱང་
ཆུབ་སེམས་དཔའི་གནས་སྐབས་འདི་ལྟ་བུར་སྡུག་བསྔལ་པར་མཐོང་ནས་ཀྱི་ཧུད་
ལྷ་གྲོངས་པ་ནི་སྡུག་བསྔལ་ལོ་ཞེས་བསམས་ནས་ཀུན་ཏུ་རྨོངས་པར་གྱུར་ཏོ། ། དེ་
ནས་ལྷའི་དབང་པོ་བརྒྱ་བྱིན་གྱིས་སྲོག་ཆགས་བརྒྱ་སྟོང་དུ་མ་འདི་རྣམས་བྱང་ཆུབ་
སེམས་དཔའི་མྱ་ངན་གྱིས་གདུངས་པས་ཤིན་ཏུ་སྙིང་རྗེ་ཞིང་ཞུམ་པ་མཐོང་བ་དང་།
མྱུར་བར་སྙིང་རྗེ་བའི་ཡིད་ཀྱིས་བསམས་པ། བདག་ཉིད་ཆེ་བ་ སེམས་ ཅན་
ཐམས་ཅད་ལ་མཉེས་གཤིན་པ། སྙིང་རྗེ་ཅན། ཐམས་ཅད་སྟེར་བ་འདིའི་ལུས་
ལ་འདི་ལྟར་ཚོར་བ་དྲག་པོའི་ལས་ཀུན་ཏུ་སྦྱོར་བ་ནི་བཟང་པོ་མ་ཡིན་ནོ། །གཞན་
དུ་ན་ད་ནི་ཇི་ལྟར་སྲོག་མི་འཇིག་པར་གྱུར་པ་དེ་ལྟར་བྱའོ། ། དེ་ནས་བྱང་ཆུབ་
545



སེམས་དཔའ་ལ་ཤིང་མཁན་དེ་གཉིས་ཀྱིས་སོག་ལེ་དྲུད་ཅིང་སོག་ལེ་རྣོན་པོས་ལུས་
བཅད་པའི་ཚོར་བ་དྲག་པོས་གདུངས་པ་དང༌། བརྟན་པའི་སྟོབས་དང་ལྡན་
པས་སོང་བ་ལ་བྱམས་པའི་སེམས་བསྐྱེད་ནས་བསམས་པ། ངས་འཁོར་བའི་སྐྱོན་
གྱི་རང་བཞིན་ཤེས་ནས་བརྩོན་་འགྲུས་དྲག་ཅིང་བརྟན་པ་དང་ལྡན་པས་ལུས་
ཕྱོགས་གཅིག་བཅད་པ་འདི་ལས་འདི་ལྟ་བུའི་སྡུག་བསྔལ་སྐྱེ་ན་སེམས་ཅན་སྡར་མ་
རྣམས་ཕལ་ཆེར་སེམས་ཅན་དམྱལ་བའི་སྡུག་བསྔལ་གྱིས་གདུངས་པ་ན་ཤིན་ཏུ་
སྡུག་བསྔལ་ལོ་ཞེས་དེ་ལྷག་པར་ཡང་སྙིང་རྗེ་ཆེན་པོའི་སེམས་སུ་གྱུར་ཏེ། ཀྱེ་མའོ་
འཁོར་བ་ན་གནས་པའི་སེམས་ཅན་གྱི་སྡུག་བསྔལ་ནི་ཀྱེ་མ་མི་བཟད་ པ་ཡིན་ལ།
འཁོར་བའི་སེམས་ཅན་ཐམས་ཅད་ཀྱི་དོན་དུ་འཁོར་བའི་སྡུག་བསྔལ་ཐམས་ཅད་
བདག་གིས་སྤྲོ་བར་བྱས་ཀྱིས། སེམས་ཅན་འགའ་ཡང་སྡུག་བསྔལ་བའི་སྐལ་བ་
ཅན་དུ་མི་གྱུར་ཅིག་ཅེས་སེམས་སྐྱེས་མ་ཐག་ཏུ་བྱང་ཆུབ་སེམས་དཔའི་ཚོར་བ་
འཕྲལ་ དུ་ རྒྱུན་ཆད་པར་ གྱུར་ཏོ། ། དེ་ནས་བྱང་ཆུབ་ སེམས་ པས་ བསམས་ པ།
ཅིའི་ཕྱིར་ངའི་ལུས་བཅད་པའི་ཚོར་བ་འགགས་པར་གྱུར། སོག་ལེ་འགའ་ཞིག་
གིས་བཏོན་པར་མ་གྱུར་གྲང་སྙམ་ནས་སོག་ལེ་དེ་ལ་བལྟས་སོ། །བལྟས་ནས་ཀྱང་
མཆོག་ཏུ་ཡིད་བདེ་བར་གྱུར་ནས་འདར་བར་གྱུར་ཏོ། །འདི་ན་འཇིག་རྟེན་ཅུང་
ཟད་ཙམ་གྱིས་ཀྱང་། །ཀུན་ཏུ་ཉམ་ང་སྤ་བཀོང་སྐྲག་པར་འགྱུར། ། སྙིང་རྗེའི་
བདག་ཉིད་གཞན་གྱི་དོན་སྤྱོད་པ། །སྲིད་ན་རྨད་བྱུང་གང་དེ་མཚུངས་མེད་དོ། །
དེ་ནས་བརྒྱ་བྱིན་གྱིས་ཀུན་དུ་རྨོངས་པར་བྱས་པའི་མི་དེ་གཉིས་སོག་ལེ་རྣོན་པོས་
བྱང་ཆུབ་སེམས་དཔའི་ལུས་ཀྱི་ཕྱེད་རོ་སྨད་བཅད་མ་ཐག་ཏུ་སའི་སྟེང་དུ་བཞག་པ་
དང་འགུལ་བར་གྱུར་ཏོ། །དེ་ནས་བྱང་ཆུབ་སེམས་དཔའ་རང་གི་ལུས་བཅད་པའི་
སྡུག་བསྔལ་མི་སེམས་པར་རིངས་པ་ཉིད་དུ་སྐྱེས་བུ་དེ་གཉིས་ལ་འདི་སྐད་ཅེས་སྨྲས་
སོ། །བཞིན་བཟངས་དག་ཁྱེད་ཅག་གཉིས་ཀྱིས་མྱུར་དུ་ངའི་ལུས་འདི་རིངས་པ་
རིངས་པར་བྲམ་ཟེའི་ལུས་ལ་སྦྱོར་ཅིག :: དེ་གཉིས་ཀྱིས་ཀྱང་དེ་བཞིན་དུ་བྱས་
སོ། །སྦྱར་བ་ཙམ་གྱིས་ལྷའི་དབང་པོ་བརྒྱ་བྱིན་གྱིས་ཇི་ལྟར་སྐད་ཅིག་མ་དེ་ཉིད་ལ་
546



རྨ་ཀུན་ཏུ་འབྱོར་ཞིང་མཉམ་པར་གནས་པ་དང་མདོག་འདྲ་བར་སྣང་བ་དེ་ལྟར་
བྱིན་གྱིས་བརླབས་ཏེ། སྐད་ཅིག་མ་དེ་ལ་སྟོན་ཅིང་ཡང་བྱང་ཆུབ་སེམས་དཔའ་
དགའ་བར་བྱ་བའི་ཕྱིར་ལྷའི་དབང་པོ་བརྒྱ་བྱིན་ནི་ཁྲི་ལས་ལངས་ཏེ་འཆག་པ་དང་
ལངས་པ་དང་འདུག་པར་གྱུར་ཏོ། །དེ་ནས་བྱང་ཆུབ་སེམས་དཔའ་དེ་ལྟར་སློང་ང་
པོའི་ལུས་ཡོངས་སུ་རྫོགས་ཤིང་ཡིད་ལ་རེ་བ་ཡོངས་སུ་རྫོགས་པར་གྱུར་པ་དང་
མཆོག་ཏུ་དགའ་བས་ཀུན་ཏུ་རྒྱས་པའི་ཡིད་ཀྱིས་ངལ་བ་འབྲས་བུ་དང་བཅས་སུ་
རྫོགས་ཤིང་ཡིད་ལ་རེ་བ་ཡོངས་སུ་རྫོགས་པར་གྱུར་ཏོ། །བདག་གིས་འདི་ལྟར་
འབད་པ་དོན་ཡོད་ཅིང༌། །གཞན་དོན་སྤྱོད་ཕྱིར་སྦྱིན་པ་འདི་བྱས་པས། ། བྲམ་ཟེ་
འདི་ཡི་རེ་བ་རྫོགས་པ་ལྟར། །ཕྱི་དུས་རྫོགས་པའི་བྱང་ཆུབ་ཐོབ་པ་ན། །འཁོར་
བའི་རྒྱ་མཚོ་ལས་ནི་བསྒྲལ་གྱུར་ཏེ། །བླ་མེད་གོ་འཕང་ལམ་ལ་འཇོག་གྱུར་ཅིག་།
དེ་སྐད་ཅེས་སྨྲས་ནས་ཚོར་བའི་སྡུག་བསྔལ་གྱིས་གདུངས་ པས་མིག་བཙུམ་སྟེ་་་
འདུག་གོ །དེ་ནས་བརྒྱ་བྱིན་གྱིས་རིངས་པར་བྱང་ཆུབ་སེམས་དཔའི་ལུས་ལ་
སྟོབས་བསྐྱེད་པ་དང་འཚོ་བའི་སྨན་གྱིས་གསོས་སོ། ། ཨེ་མ་ཧོ་གང་ཚེ་རྒྱལ་པོས་
ལུས་བཏང་བ། །དེ་ཚེ་ས་ཆེན་རི་དང་རྒྱ་མཚོ་རྣམས། །རླབས་ཀྱི་ཕྲེང་བས་བསྐྱོད་
པའི་གྲུ་ཆེན་བཞིན། །ཀུན་ཏུ་བསྐྱོད་ཅིང་འུར་འུར་སྒྲོགས་པར་གྱུར། ། ཕྱོགས་
རྣམས་དུས་ཚིགས་སྣང་བ་མེད་པར་གྱུར། ། ལྷ་དང་ཀླུ་རྣམས་དགའ་ཞིང་མྱ་ངན་
བྱས། ། སྣ་ཚོགས་མེ་ཏོག་གོས་དང་རྒྱན་ཕྲེང་འཐོར། ། སྐྱེ་བོའི་ཚོགས་རྣམས་མྱ་
ངན་གདུངས་པ་ཡིས། ། སྣ་ཚོགས་མྱ་ངན་ཅ་ཅོ་སྒྲོགས་པར་གྱུར། །དེའི་ཚེ་ལྷ་
རྣམས་ཀྱི་དབང་པོ་བརྒྱ་བྱིན་བྱང་ཆུབ་སེམས་དཔའ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ལས་རི་རབ་ལྟར་ཤིན་ཏུ་མི་གཡོ་བར་ཤེས་ཤིང༌། བྱང་ཆུབ་
སེམས་དཔའ་རྨད་དུ་བྱུང་བ་ཡོངས་སུ་གཏོང་ལ་དེ་ཡང་བ་སྤུ་ལྡང་བ་ནི་ཤིན་ཏུ་
དཀའ་ཞིང་ཕུལ་དུ་བྱུང་བ་མཐོང་བ་དང༌། ངོ་མཚར་གྱིས་མིག་ གདངས་ ཏེ།
ལྷའི་བུ་དེ་བཞི་དང་ལྷན་ཅིག་ཏུ་བྲམ་ཟེའི་ཆ་བྱད་མི་སྣང་བར་བྱས་ནས། རང་གི་
གཟུགས་ཀྱི་བལྟོས་ཏེ་བྱང་ཆུབ་སེམས་དཔའ་ལ་སྨྲས་པ། རྒྱལ་པོ་ཆེན་པོ་བདག་
547



ནི་ ལྷའི་དབང་པོ་བརྒྱ་བྱིན་ལགས་ཀྱིས་བྲམ་ཟེ་མ་ལགས་ཏེ། རྒྱལ་པོ་ཆེན་པོ་
ལེགས་སོ་ལེགས་སོ། ། ཨེ་མའོ་ཁྱོད་ཀྱི་བརྩོན་འགྲུས་དཔག་ཏུ་མེད། ། ཨེ་མའོ་མི་
བཅོས་ཉིད་ཀྱི་སྤྱོད་པ་བསྟན། ། ཨེ་མའོ་རང་གི་ལུས་ལ་ཆགས་མེད་གཏོང་། ། ཨེ་
མའོ་སེམས་ཅན་རྣམས་ལ་སྙིང་བརྩེ་པ། ། ལས་འདི་མངོན་སུམ་བསྟན་གྱུར་་་་་་
ཀྱང༌། ། ཐེ་ཚོམ་ཟ་ བར་ གྱུར་ པ་འདྲ། ། ཞེས་ཆེད་དུ་བརྗོད་ནས་ཡང་ སྨྲས་ པ།
རྒྱལ་ པོ་ཆེན་པོ་ཁྱོད་བྱ་དཀའ་བའི་སྤྱོད་པ་འདི་ལྟ་བུ་ལ་ཅི་ཞིག་དོན་དུ་གཉེར།
བྱང་ཆུབ་སེམས་པས་སྨྲས་པ། ཀོའུ་ཤི་ཀ་ངའི་ལུས་ཀྱི་སྦྱིན་པ་འདིས་བླ་ན་མེད་པ་
ཡང་ དག་ པར་ རྫོགས་ པའི་བྱང་ཆུབ་ ཏུ་ མངོན་ པར་ རྫོགས་ པར་ སངས་རྒྱས་ ཏེ།
སེམས་ ཅན་ རྣམས་ འཁོར་ བ་ ནས་ བསྒྲལ་ བར་བྱའོ། ། བརྒྱ་བྱིན་ གྱིས་ སྨྲས་པ།
རྒྱལ་པོ་ཆེན་པོ་རང་གི་ལུས་ཡོངས་སུ་ཟད་པའམ་བཏང་བས་སེམས་རྣམ་པ་གཞན་
དུ་འགྱུར་བའམ། འགྱོད་པར་མ་གྱུར་གྲང་། བྱང་ཆུབ་སེམས་པས་སྨྲས་པ།
ཀོའུ་ཤི་ཀ་ང་ནི་འགྱོད་པ་མེད་དོ། ། བརྒྱ་བྱིན་གྱིས་སྨྲས་པ་ཇི་ལྟར་ཤེས་པར་བྱ།
བྱང་ཆུབ་སེམས་པས་སྨྲས་པ། ཀོའུ་ཤི་ཀ་དེའི་ཕྱིར་ངའི་ལུས་ཀྱི་ཕྱེད་བཅད་པ་
འདི་ན་ཇི་ལྟ་བ་བཞིན་དུ་ཞོག་ཅིག དེ་ནས་ལྷའི་དབང་པོ་བརྒྱ་བྱིན་གྱིས་བྱང་
ཆུབ་སེམས་དཔའི་ལུས་ཀྱི་ཕྱེད་བཅད་པ་དེ་ན་ཇི་ལྟ་བ་བཞིན་དུ་བཞག་གོ །དེ་
ནས་བྱང་ཆུབ་སེམས་པས་སེམས་ཅན་ཐམས་ཅད་ལ་རྗེས་སུ་འགྲོ་བའི་བྱམས་པའི་
སེམས་ཉེ་བར་བཞག་ནས། ། བདེན་པ་གསོལ་བར་བྱེད་ཅིང་། དེའི་ཚེ་ཚིགས་
སུ་བཅད་པ་སྨྲས་པ། ཇི་ལྟར་བྱང་ཆུབ་འདོད་གྱུར་ནས། ། སྙིང་རྗེས་ལུས་ནི་
བཏང་བ་ལ། ། སེར་སྣ་མེད་ཅིང་ཞུམ་མེད་པ། །དེ་ནི་འགྱོད་པར་གྱུར་པ་མེད། །
འགྱོད་པའི་སེམས་ཀྱང་མེད་གྱུར་ན། ། བདེན་ཚིག་འདི་དང་ལེགས་བྱས་པས། །
བརྒྱ་བྱིན་དེ་ནི་ང་ཡི་ལུས། །འདི་ནི་སྔོན་གྱི་ཇི་བཞིན་དུ། །དབང་པོ་མ་ལུས་རྫོགས་
གྱུར་ཅིག ། དེ་སྐད་ཅེས་སྨྲས་མ་ཐག་ཏུ། བྱང་ཆུབ་སེམས་དཔའི་ལུས་འཕྲལ་
དུ་སྔོན་ཇི་ལྟ་བ་བཞིན་དུ་གྱུར་ཏོ། ། ནམ་མཁའི་དཀྱིལ་ན་གནས་པའི་ལྷ་དང་ཀླུ་
དང་གནོད་སྦྱིན་དང་ནམ་མཁའ་ལྡིང་དང་མིའམ་ཅི་དང༌། ལྟོ་འཕྱེ་ཆེན་པོ་་
548



རྣམས་ཀྱིས་ངོ་མཚར་དེ་མཐོང་བ་དང་ངོ་མཚར་གྱི་མིག་གདངས་ཏེ། །ཅ་ཅོ་དང་
ག་ཞའི་སྒྲ་སྒྲོགས་སོ། ། སྐྱེ་བོའི་ཚོགས་ཆེན་པོ་འདི་དག་ཐམས་ཅད་ཀྱིས་ཀྱང་ངོ་།
མཚར་རྨད་དུ་བྱུང་བ་དང་ལྷ་དང་མི་རྣམས་ཡིད་སྡུག་བསྔལ་བར་བྱེད་པའི་ཆོ་
འཕྲུལ་ དང་ བྱང་ ཆུབ་ སེམས་ དཔའི་ ལུས་ ཡོངས་ སུ་ རྫོགས་ པ་ མཐོང་ བ་ དང་།
སྲོག་སྟོར་པ་ལས་སླར་རྙེད་པ་བཞིན་དུ་མཆོག་ཏུ་ངོ་མཚར་སྐྱེས་སོ། ། འདི་སྐད་
ཅེས་སྨྲས་ཏེ། ཀྱེ་མའོ་ཁྱོད་ནི་སླར་འཚོ་བའི། །ངོ་མཚར་དག་ནི་བལྟ་བར༌
བགྱི། །ས་དང་ནགས་སུ་བཅས་པ་ཡི། །འཇིག་རྟེན་འདི་ནི་སྐལ་བར་ལྡན། །དེའི་
ཚེ་བརྒྱ་བྱིན་གྱིས་ཚིགས་སུ་བཅད་དེ་སྨྲས་པ། ཀྱེ་མའོ་ཁྱོད་ནི་བརྩོན་པ་དྲག །
བརྟན་པ་ཉིད་ཀྱང་བླ་ན་མེད། ། ཀྱེ་མའོ་སེམས་ ཅན་ལས་སྙིང་བརྩེ། །ཀྱེ་མའོ་
སེམས་ཅན་ལས་ཡིད་བརྟན། །ཀྱེ་མའོ་མི་ཡི་འཇིག་རྟེན་འདི། ། མགོན་པོ་ཁྱོད་
ཀྱིས་སྐྱོང་གྱུར་ཏེ། ། སྡུག་བསྔལ་ཆེན་པོ་དྲག་འཇིགས་ལས། ། ཡང་དག་མྱ་ངན་
འདའ་བར་མཛོད། །དེ་སྐད་ཅེས་སྨྲས་ནས། ། ལྷའི་དབང་པོ་བརྒྱ་བྱིན་མཆི་མ་
ཆར་བཞིན་དུ་བབ་ཅིང་སྐད་འཛེར་བཞིན་དུ་བྱང་ཆུབ་སེམས་དཔའ་ལ་བཟོད་
པར་གསོལ་ཏེ། རྒྱལ་པོ་ཆེན་པོ་གང་བདག་གིས་ཉམས་སད་པའི་བསམ་ པས། །
ཚོར་བ་དྲག་པོ་ལ་ཀུན་ཏུ་སྦྱར་བ་བཟོད་པར་མཛོད་ཅིག གཞན་ཡང་གང་གི་ཚེ་
ཁྱོད་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་
པར་སངས་རྒྱ་བ་དེའི་ཚེ་ནའང་བདག་ལ་དགོངས་ཤིག བྱང་ཆུབ་སེམས་པས་
སྨྲས་པ། ཀོའུ་ཤི་ཀ་བཟོད་ཀྱིས་དེ་བཞིན་དུ་བྱས་ཏེ་ངས་ཀྱང་དྲན་པར་བྱའོ། །
དེ་མ་ཐག་ཏུ་ལྷ་ཡི་རྔ་སྒྲ་ཡང་། །ནམ་མཁའི་ངོས་ཀུན་གསལ་བར་ཁྱབ་པར་་་
གྲག | །ལྷ་མི་དགའ་བས་མཆོད་པ་བརྒྱ་སྟོང་དག །མི་དབང་མཐུ་ཡིས་བསྐུལ་
བ་བཞིན་དུ་བྱུང༌། །དེ་ལྟ་བུའི་རྨད་དུ་བྱུང་བའི་ལྟས་དེ་དག་མཐོང་ཞིང༌། ལྷས་
བསྟན་པ་དྲང་སྲོང་དེས་ཐོས་ཏེ་འཁོར་ལྔ་བརྒྱ་དང་བཅས་པ་བཙུན་མོ་རྒྱལ་བའི་
འོད་ཁྲིད་དེ། རིངས་པར་བྱང་ཆུབ་སེམས་དཔའི་ཐད་དུ་ཕྱིན་ནས། ། རྒྱལ་བ་
དང་ཚེ་སྤེལ་བར་བྱས་ཏེ་སྨྲས་པ། ལྷ་ཡི་བུ་མོ་བཟང་འདྲ་བ། ། ལྷ་མོ་སྡུག་པ་འདི་
549



རྣམས་ལ། ། མགོན་པོ་ཁྱོད་ཀྱིས་བསྐྱང་བ་དང་། ། དགེ་ལྡན་འདི་ལ་དགྱེས་པར་
མཛོད། །ཁྱིམ་ཐབ་མི་བྱེད་བཙུན་མོ་འདི། །འདི་ནི་ཁྱེད་ལ་འབུལ་ལགས་ཀྱིས། །
ཁྱེད་ཀྱིས་ང་ནི་སློང་བ་ལ། ། ནམ་དུ་ཡང་ནི་མ་སྩོལ་ཅིག །དེ་ནས་བྱང་ཆུབ་
སེམས་དཔའི་དྲང་སྲོང་དེ་དང་ལྷ་རྣམས་ཀྱི་དབང་པོས་གསོལ་བ་བཏབ་པ་བཞིན་
དུ་བཞེས་སོ། །འདི་ལྟ་བུའི་བྱང་ཆུབ་སེམས་དཔའི་སྤྱོད་པ་ལ་རྗེས་སུ་ཡི་རང་བ་དེ་
དག་ཀྱང་ཕྱིར་མི་ལྡོག་པར་གྱུར་ཏོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་རྗེས་སུ་
སློབ་པར་འདོད་པས་བདག་ཉིད་ཀྱི་བདེ་བ་ལ་མ་ཆགས་པར་གཞན་གྱི་དོན་ལ་
བརྩོན་པར་བྱའོ། །དེ་བཞིན་དུ་སྨོན་ལམ་གྱི་མཐུ་བསྟན་པ་དང་སངས་རྒྱས་ཀྱི་ཡོན་
ཏན་བསྔགས་པ་ལའང་བརྗོད་པར་བྱའོ། ། དཔལ་གྱི་སྡེའི་སྐྱེས་ པའི་རབས་ཏེ་ས་
བརྒྱད་ཅུ་པའོ། ། སྡོམ་ལ། འོད་ལྡན་བྲམ་ཟེ་རྒྱན་པོ་བ། །དེས་པ་དང་ནི་གླང་པོ་
ཆེ། ། འཆར་ཀ་ནོར་ཅན་ཟླ་དགའ་དང་། ། ནམ་མཁའ་དཔལ་གྱི་སྡེ་ དང་་་་་་་
བཅུ། ། ། ། ། ས་
གྱ་གཅིག་པ། སྙིང་སྟོབས་ཆེན་པོའི་སྐྱེས་པའི་རབས།
༈ བྱང་ཆུབ་སེམས་དཔའ་རྣམས་སྙིང་རྗེ་ཆེན་པོའི་སྟོབས་ཀྱིས་གཞན་གྱི་དོན་
བྱ་བ་ནི་བསམ་གྱིས་མི་ཁྱབ་བོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་
པའི་དུས་ནི་འཛམ་བུའི་གླིང་འདི་ཉིད་དུ་རྒྱལ་པོ་ཤིང་རྟ་ཆེན་པོ་ཞེས་བྱ་བ་བྱུང༌
ངོ་། །རྒྱ་མཚོས་བསྐོར་བའི་ས་ཕྱོགས་འདི་ཉིད་དུ། ། ས་བདག་དཔལ་ལྡན་ལུས་ནི་
རྒྱས་གྱུར་ཅིང༌། །བློ་གྲོས་ཆུ་གཏེར་རླབས་ཀྱི་ཕྲེང་བས་བསྐོར། །ཡོན་ཏན་མུ་ཁྱུད་
བཞི་ཡིས་ལེགས་བཟུང་བས། །དཔག་ཡས་འབྱུང་པོ་རྣམས་ཀྱི་རྟེན་གྱུར་པ། །ཡོན་
ཏན་ལྡན་རྣམས་ས་འདི་སྐྱོང་ཞེས་གྲགས། དེ་ལྟ་བུའི་རྒྱལ་པོ་ཆེན་པོ་ཐོགས་པ་
མེད་པའི་སྟོབས་དང་ཕ་རོལ་གནོན་པ་དང་ལྡན་པ་རང་གི་བསོད་ནམས་མ་སྨད་
པའི་མཐུས་རྒྱ་མཚོའི་མཐས་གཏུགས་པའི་ས་ཆེན་པོ་རབ་ཏུ་སྐྱོང་བ། །སྙིང་ཉེ་
བའི་བཙུན་མོའི་ཚོགས་དང་བློན་པོ་རྒྱ་ཆེ་ཞིང་སྟོབས་དང་ལྡན་པར་གྱུར་ཏོ། །རྒྱལ་
550



པོ་དེ་ལ་བུ་གཞོན་ནུ་མཛེས་ཤིང་ལྟ་ན་སྡུག་པ་སྐྱེ་བོའི་ཚོགས་རྣམས་ཀྱི་ཡིད་འདྲེན་
པ་གསུམ་ཞིག་ཡོད་པར་གྱུར་ཏེ་སྒྲ་ཆེན་པོ་དང་། ལྷ་ཆེན་པོ་དང་སྙིང་སྟོབས་ཆེན་
པོ་ཞེས་བྱའོ། །དེ་དག་གི་ཡོན་ཏན་གྱི་ཁྱད་པར་འདི་ལྟ་བུར་གྱུར་ཏེ། ཤེས་རབ་
ཡོངས་སུ་སྦྱངས་ཤིང་མཐུ་ཆེ་ལ། །གཞོན་ཡང་རྒན་པའི་ཉེ་བར་སྤྱོད་ལ་གནས། ། །
མཛེས་ཤིང་ཡིད་འོང་དམ་པའི་སྤྱོད་པ་ཅན། །འཇིགས་མེད་རབ་ཏུ་བརྟན་ཞིང་
འགྲོ་བ་ལ། །བྱམས་པའི་རང་བཞིན་བུ་སྡུག་བཞིན་དུ་ལྟ། །འགྲོ་བའི་ཡིད་བཞིན་
རབ་ཏུ་སྤྱོད་གྱུར་པ། །དགྲ་བོ་རྣམས་ཀྱང་གཉེན་དང་མཚུངས་གྱུར་ན། །རྗེས་སུ་
མཐུན་རྣམས་ཡིད་འོང་སྨོས་ཅི་དགོས། ། དེ་ལྟ་བུའི་བདག་ཉིད་ཆེན་པོ་དེ་རྣམས་
ཕན་ཚུན་རྗེས་སུ་བརྩེ་བའི་བདག་ཉིད་དང་ལྡན་པར་གནས་སོ། ། དེ་ནས་དུས་
གཞན་ཞིག་གི་ཚེ་རྒྱལ་པོ་ཤིང་རྟ་ཆེན་པོ་བདག་ཉིད་ཀྱི་སྐྱེད་མོས་ཚལ་གྱི་མཆོག་
རྣམས་བལྟ་ཞིང་འཇིག་རྟེན་གྱི་བདེ་བ་ཡོངས་སུ་སྤྱད་པའི་ཕྱིར་གཞོན་ནུ་རྣམས་
དང་བཅས་ཏེ་ནགས་ཁྲོད་ཆེན་པོ་བཅུ་གཉིས་ཀྱི་སྐྱེད་མོས་ཚལ་རྣམས་ཀྱི་གཞིར་
ཕྱིན་ནོ། །ནགས་ཚལ་ལྗོན་ཤིང་སྡུག་གུ་ཡི། །ལོ་མ་མེ་ཏོག་མཛེས་པ་རྣམས། ། སོས་
ཀའི་རྐྱེན་གྱིས་ཁ་འབུས་ཚེ། །རྨ་བྱ་ཁུ་བྱུག་སྙན་པ་རྣམས། །དེ་ལ་དགའ་བས་
འབོད་པ་བཞིན། ། དེ་ཡིས་སྐྱེ་བོ་ཡིད་དྲངས་ནས། ། ལྗོན་ཤིང་མེ་ཏོག་ཚོགས་་་
བརྒྱན་པ། །བསིལ་བའི་རྫིང་བུར་བཅས་པ་རྣམས། །ཆེད་དུ་བལྟ་བར་འདོད་པར་
གྱུར། །དེ་ལྟར་སྐྱེད་མོས་ཚལ་དམ་པ་དེ་དག་ཏུ་རྒྱལ་པོ་ཤིང་རྟ་ཆེན་པོ་བུ་གཞོན་ནུ་
རྣམས་དང་སྲུང་བར་བྱེད་པའི་སྐྱེ་བོ་ཉུག་རུམ་པ་དང་བཅས་པ་རྣམས་ཕྱིན་པ་ལས།
རྒྱལ་པོ་དང་སྐྱེ་བོའི་ཚོགས་དེ་དག་ཀྱང་སྐྱེད་མོས་ཚལ་དེ་དག་གི་ནང་དུ་སེམས་ཀུན་
ཏུ་གཡེངས་པར་གྱུར་ཅིང༌། རྒྱལ་པོའི་བུ་གཞོན་ནུའི་རིམ་གྲོ་བ་རྣམས་ཀྱང༌་་
བསྐྲད་ནས་གཞོན་ནུ་དེ་དག་ལྗོན་ཤིང་དང་མེ་ཏོག་མཛེས་པ་དེ་དང་དེ་དག་ལ་བལྟ་
ཞིང༌།། ཕྱོགས་རྣམས་ནས་བསྲུངས་མ་དང་བཅས་པའི་ནགས་ཁྲོད་ཆེན་པོ་བཅུ་
གཉིས་སུ་རྩེ་བའི་ཕྱིར་རྒྱུ་ཞིང་དོང་ངོ་། །དེའི་ཚེ་གཞོན་ནུ་སྒྲ་ཆེན་པོས་ནུ་བོ་གཉིས་
ལ་སྨྲས་པ། ། ཕོ་བོའི་སྙིང་ནི་འཇིགས་པས་ནོན། ། མྱ་ངན་ཤུགས་ཀྱིས་འདར་བ་
551



བཞིན། །འདིར་ནི་བདག་ཅག་རྣམས་ལ་ནི། །གཅན་གཟན་ཁྲོ་བོས་གནོད་འགྱུར་
སྙམ། །དེ་བས་ན་ཚུར་ཤོག་བདག་ཅག་འདི་ནས་ལྡོག་པའི་རིགས་སོ། ། ལྷ་ཆེན་
པོས་སྨྲས་པ། བདག་ལ་འཇིགས་པ་མ་མཆིས་ཏེ། །ཡིད་ནི་ཅུང་ཟད་མི་དགར་
གྱུར། ། སྡུག་པ་རྣམས་དང་བྲལ་སྙམ་བགྱིད། །དེས་ན་ཅི་ལྟར་རིགས་པར་བགྱི། །
སྙིང་སྟོབས་ཆེན་པོས་སྨྲས་པ། ། ཐུབ་པས་བསྔགས་པའི་ནགས་ཁྲོད་དབེན་པ་
འདིར། ། བདག་ནི་མི་འཇིགས་མྱ་ངན་མ་མཆིས་ཀྱི། ། ཤིན་ཏུ་རྒྱལ་མཆོག་དོན་
ཆེན་རྙེད་སྙམ་སྟེ། །བདག་གི་སྙིང་འདིར་རབ་ཏུ་དགའ་བར་གྱུར། ། དེ་ལྟར་རྒྱལ་
བུ་གཞོན་ནུ་དེ་དག་གྲོགས་མེད་པར་ནགས་ཁྲོད་དུ་རྒྱུ་བ་ལས་ནགས་ཁྲོད་དབེན་པ་
ཞིག་ན་སྟག་མོ་བུ་སྐྱེས་ནས་ཞག་བདུན་ལོན་པ་ཞིག་ཕྲུ་གུ་ལྔས་བསྐོར་བ་བཀྲེས་ཤིང་
བསྐོམ་པས་ཉམས་དམས་ནས་ལུས་མཆོག་ཏུ་ཉམ་ཆུང་བར་གྱུར་པ་དེ་འདྲ་བ་ཞིག་
མཐོང་ངོ་། །ཚུལ་དེ་མཐོང་ནས་གཞོན་ནུ་རྣམས། ། སྙིང་རྗེའི་བདག་ཉིད་བརྟན་
པ་ཡིས། །ཕན་ཚུན་གསལ་བར་འདི་སྐད་སྨྲས། །ཀྱེ་མའོ་ཉོན་མོངས་མ་འདི་ནི། །
ཕྲུ་གུ་བྱུང་ནས་རིང་ཞིག་ལོན། །བཀྲེས་པས་ལུས་ནི་ཉམས་གྱུར་ཅིང་། །བདག་གི་
བུ་ཡང་ཟ་བར་རྩོལ། །འདི་ནི་སྤྱོད་པ་ཉམས་པས་ན། །བུ་དང་བཅས་པ་མ་རུངས་
འགྱུར། ། སྙིང་སྟོབས་ཆེན་པོས་སྨྲས་པ་ཉོན་མོངས་མ་འདིའི་ཟས་ཅི། སྒྲ་ཆེན་
པོས་སྨྲས་པ། གང་ཤ་གསར་བ་དང་ཁྲག་དྲོན་མོ་ཡོད་ན་དེ་ནི་སྟག་དང་དོམ་དང་
སེང་གེ་དེ་དང་དྲེད་རྣམས་ཀྱི་ཟས་ཡིན་ནོ། ། ལྷ་ཆེན་པོས་སྨྲས་པ། འདིར་ཉོན་
མོངས་མ་ནི། བཀྲེས་པ་དང་སྐོམ་པའི་ལུས་སུ་གྱུར་པས་སྲོག་གི་ལྷག་མ་ཅུང་ཟད་
ཙམ་ལུས་ཏེ་རབ་ཏུ་ཉམ་ཆུང་བས་འདི་གནས་འདིར་ཟས་སྐོམ་ཚོལ་ནི་མི་ནུས་ན།
འདིའི་སྲོག་བསྲུང་བའི་ཕྱིར་སུ་དག་རང་གི་ལུས་ཡོངས་སུ་གཏོང་བར་བྱེད་ཞིག་གུ་
སྒྲ་ཆེན་པོས་སྨྲས་པ། ཀྱེ་རང་གི་ལུས་ཡོངས་སུ་བཏང་བ་ནི་བྱ་དཀའ་བའོ། །
སྙིང་སྟོབས་ཆེན་པོས་སྨྲས་པ། བདག་ཅག་ལྟ་བུ་སྲོག་དང་ལུས་ལ་མངོན་པར་
ཆགས་པ་བློ་ཆུང་བ་རྣམས་ལ་ནི་ཚུལ་འདི་བྱ་དཀའ་བ་ལགས་ཀྱིས། གཞན་ལུས་
ཡོངས་སུ་གཏོང་བ་ལ་ཞུགས་པ་གཞན་ལ་ཕན་པར་བརྩོན་པའི་སྐྱེས་བུ་དམ་པ་
552



རྣམས་ལ་ནི་བྱ་དཀའ་བ་མ་ལགས་སོ། ། ཡང་སྲིད་སྙིང་རྗེ་ལས་བྱུང་འཕགས་པའི་
སེམས་ཅན་དག །ལྷ་ཡུལ་དང་ནི་ས་འདིར་རང་ལུས་རྙེད་སྙམ་སྟེ། ། གཞན་གྱི་
སྲོག་ཕྱིར་མཐུན་པར་དཀའ་བའི་ཡིད་ཀྱིས་ནི། །འགྱུར་བ་མེད་པར་འདིར་ནི་རྣམ་
པ་ བརྒྱ་ཡིས་གཙེས། ། དེ་ ནས་ རྒྱལ་ བུ་ གཞོན་ནུ་དེ་དག་ ཤིན་ ཏུ་ མི་ དགའ་ སྟེ།
སྟག་མོ་དེ་ལ་མིག་མི་འཛུམ་པར་རིང་ཞིག་ཏུ་བལྟས་ནས་སོང་ངོ་། །དེ་ནས་སྙིང་
སྟོབས་ཆེན་པོ་འདི་སྙམ་དུ་སེམས་ཏེ། །ད་ནི་བདག་གི་ལས་འདི་ཡོངས་སུ་བཏང་
བའི་དུས་ལ་བབ་བོ། །དེ་ཅིའི་ཕྱིར་ཞེ་ན། འཇིག་ཅིང་གྱེས་པའི་ཆོས་ཅན་མཐར་
འབྱེ་མཐའ་ངན་པ། ། རྣག་ཅན་ལུས་འདི་ཟས་དང་སྐོམ་དང་ མལ་ཆ་དང༌། །
བཞོན་པ་འོས་པ་ཆེན་པོ་དག་གིས་རིང་བསྲུངས་ཀྱང༌། །མྱུར་བར་འཇིག་ཅིང་མི་
གཙང་དུར་ཁྲོད་འདོར་བར་བྱེད། ། གང་ཡང་འཇིག་རྟེན་ཕན་ཕྱིར་ལུས་བཟུང་
བ། །ལུས་ཙམ་གྱིས་ཀྱང་འགྲོ་ལ་ཕན་གྱུར་ཞེས། ། བདག་གི་བསམ་པ་འདིར་ནི།
གྲུབ་གྱུར་ཏེ། ། ཅི་ནས་གཞན་དོན་ཡོངས་སུ་སྤྱད་པར་བྱ། ། སྙིང་པོ་མེད་ཅིང་དབུ་
བ་འདྲ་བའི་ལུས། ། སྲིན་བུ་བརྒྱས་གང་བྱས་པ་ཆུང་གསོན་པ། །ལུས་འདི་བཏང་
བས་མྱ་ངན་མེད་པ་ཡི། །འགྱུར་མེད་ཕུང་པོ་དྲི་མ་དང་བྲལ་བ། ། ཡོན་ཏན་ཚོགས་
ཀྱིས་ཀུན་ཏུ་གང་བ་ཡི། །རྡུལ་བྲལ་ཆོས་ཀྱི་སྐུ་མཆོག་ཐོབ་པར་བྱ། ། བདག་ཉིད་
ཆེན་པོ་སྙིང་རྗེའི་མཆོག་དང་ལྡན་པ་དེས་དེ་ལྟར་བློ་ལ་ངེས་པར་བྱས་ནས་ཐབས་
ཀྱིས་ཕུ་བོ་གཉིས་ལ་ཁྱེད་གཉིས་གཤེགས་སུ་གསོལ། ། བདག་ནི་བགྱི་བ་ཞིག་གི་
སླད་དུ་ནགས་ཁྲོད་ཆེན་པོ་བཅུ་གཉིས་སུ་འཇུག་གོ་ཞེས་དེ་གཉིས་བསྐྲད་ཅིང་དེ་
ནས་རྒྱལ་བུ་གཞོན་ནུ་སྙིང་སྟོབས་ཆེན་པོ་ནགས་འདབ་དེ་ནས་སླར་ལོག་སྟེ་སྟག་མོ་
གང་ན་བ་དེར་སོང་ནས་ཤིང་ལྗོན་པའི་ཡལ་ག་ཞིག་ལ། བདག་གི་གོས་རྣམས་
གཟེར་ནས་རང་གི་ལུས་ཡོངས་སུ་གཏོང་བ་ལ་བརྩོན་པར་གྱུར་ཏེ། དེས་སྨོན་
ལམ་འདི་སྐད་ཅེས་བཏབ་བོ། །བདག་ནི་འགྲོ་ལ་ཕན་ཕྱིར་བྱང་ཆུབ་མཚུངས་པ་
མེད་པ་ཞི་བ་ཐོབ་འདོད་དེ། །གཞན་གྱིས་བཏང་བར་དཀའ་བའི་ལུས་ནི་བློ་གྲོས་
འགྱུར་བ་མེད་པའི་སྙིང་རྗེས་སྦྱིན། ། བདག་གི་སྐྱོན་མེད་བྱང་ཆུབ་རིང་མེད་རྒྱལ་
553



སྲས་རྣམས་ཀྱིས་གཉེར་བ་ཐོབ་པར་ཤོག །བདག་གིས་སྲིད་པའི་རྒྱ་མཚོར་རབ་
ཏུ་འཇིགས་ལ་འཇིག་རྟེན་གསུམ་པོ་བསྒྲལ་བར་བྱ། །དེ་སྐད་སྨྲས་ནས་གཞོན་ནུའི་
མཆོག །སྙིང་སྟོབས་ཆེན་པོ་སྙིང་རྗེའི་བདག །སྟག་མོ་དེ་ཡི་མདུན་དུ་ཉལ། །
བྱམས་པའི་བདག་ཉིད་དེ་ཡི་མཐུས། །བཀྲེས་པར་གྱུར་པའི་སྟག་མོས་ཀྱང་། །དེ་
ལ་གནོད་པ་ཡོང་མ་བྱས། །དེ་ནས་བྱང་ཆུབ་སེམས་པས། ཀྱེ་མའོ་འདི་ནི་ཉམ་
ཆུང་བས་མི་ནུས་སོ། ། སྙམ་ནས་ལངས་ཏེ་སྙིང་རྗེའི་བློས་མཚོན་ཆ་བཙལ་ན་གང་
ནས་ཀྱང་མཚོན་ཆ་མ་རྙེད་ནས། དེ་ནས་འོད་མའི་ཡལ་ག་ལོ་བརྒྱ་ལོན་པ་སྲ་བ་
ཞིག་བླངས་ཏེ། བདག་གི་མགུལ་བ་བཅད་ནས་སྟག་མོའི་མདུན་དུ་འགྱེལ་ཏོ། །
དེ་ནས་སྟག་མོ་དེས། བྱང་ཆུབ་སེམས་དཔའི་ལུས་ཁྲག་གིས་སྦགས་པ་ལ་བལྟས་
ནས་ཡུད་ཙམ་ཞིག་གིས་ཤ་དང་ཁྲག་རྣམས་ཟད་པར་ཟོས་ཏེ། རུས་པ་ཙམ་ཞིག་
ལུས་པར་བྱས་སོ། །དེ་མ་ཐག་ཏུ་ས་ཆེན་རི་དང་བཅས། །ཆུ་བོའི་དབུས་སོན་གྲུ་ནི་
རླུང་བསྐྱོད་བཞིན། །རྣམ་པ་དྲུག་ཏུ་གཡོས་ཤིང་འགུལ་བར་གྱུར། །གནམ་གྲུམ་སྒྲ་
སྐད་དྲག་པོ་རབ་ཏུ་འབྱིན། ། ཉི་ཟླའི་འོད་ཀྱང་མོག་མོག་པོར་བྱེད་པའི། ། དུས་
ཚིགས་ལྟས་ཀྱི་ཁྱད་པར་བྱུང་བར་གྱུར། ། དེ་ཡིས་ལྷ་རྣམས་ཡིད་ཀྱང་བསྐུལ་གྱུར་
ནས། ། རིངས་པ་རིངས་པར་ནགས་ཁྲོད་དེར་ལྷགས་ཏེ། །སྣ་ཚོགས་མེ་ཏོག་ཕྲེང་
བའི་ཚོགས་རྣམས་དང༌། ། སྤོས་ཆུ་རྣམས་ཀྱི་ཆར་བ་རབ་ཏུ་ཕབ། །རིན་ཆེན་རྒྱན་
ཕྲེང་རྣ་ཆ་གཡོ་བཞིན་དུ། །རྣམ་པ་དུ་མས་ཆེད་དུ་བསྟོད་པར་གྱུར། ། བློ་གྲོས་
བཟང་པོ་ཁྱོད་འདིར་ཅི་ལྟར་ཐུགས་རྗེས་སེམས་ཅན་རྣམས་ཁྱབ་སྟེ། །མི་ཡི་དཔའ་
བོས་རབ་ཏུ་དགྱེས་པས་ཅི་ལྟར་ལུས་འདི་བཏང་བས་ན། །སྐྱེ་བ་དང་ནི་འཆི་བའི་
དོན་དང་བྲལ་བ་ཞི་བ་གནས་ཀྱི་མཆོག །ཞི་བ་གཙང་མ་ཁྱོད་ཀྱིས་འདིར་ནི་
ཚེགས་མེད་རིང་པོར་མི་ཐོགས་རྙེད། ། དེ་ནས་སྒྲ་ཆེན་པོས་ས་གཡོས་པ་དེ་ལ་
བསམས་ནས་ལྷ་ཆེན་པོ་ལ་འདི་སྐད་ཅེས་སྨྲས་སོ། །ཇི་ལྟར་ཕྱོགས་བཅུའི་རྒྱ་མཚོ་
མཐར་ཐུག་རྒྱ་མཚོར་བཅས་པ་ཡི། ། ས་འདི་རབ་ཏུ་གཡོས་ཤིང་ཉི་མའང་འོད་ནི་
མེད་གྱུར་ལ། །མེ་ཏོག་ཆར་བ་ཕབ་ཅིང་ཁོ་བོའི་ཡིད་ཀྱང་འཁྲུགས་པས་ན། །ད་
554



གཟོད་བདག་གི་ནུ་བོས་རང་གི་ལུས་འདི་བཏང་ཡང་ཐག། །ལྷ་ཆེན་པོས་སྨྲས་པ།
དེ་ནི་ཇི་ལྟར་སྙིང་རྗེའི་ཚིག་སྨྲ་ལ། །བསྲེས་དང་ལྡན་ཞིང་སྡུག་བསྔལོ་བརྒྱས་གཙེས་
པའི། ། ཤིན་ཏུ་ཉམ་ཆུང་རང་གི་བུ་ལ་ཡང་། །ཟ་བར་ཆས་ལ་ལྟ་བས་བདག་ཀྱང་
དོགས། ། དེ་ནས་རྒྱལ་བུ་གཞོན་ནུ་དེ་གཉིས་རབ་ཏུ་མྱ་ངན་གྱིས་ནོན་ནས་མིག།
མཆི་མས་གང་ སྟེ་ལམ་དེ་ཉིད་ལ་སླར་ལོག་ནས་ སྟག་མོའི་དྲུང་དུ་ཕྱིན་པ་དང་།
གོས་ཐམས་ཅད་འོད་མའི་ཡལ་ག་ལ་གཟར་རུས་པ་རྣམས་ནི་བྱེ་ཞིང་བྲལ། ་ཁྲག།
ནི་རྫོབ་ཏུ་གྱུར། སྒྲ་ནི་ཕྱོགས་དང་ཕྱོགས་མཚམས་རྣམས་སུ་འཐོར་བ་མཐོང༌།
ངོ༌། ། མཐོང་ནས་བརྒྱལ་ཏེ་རུས་པའི་སྟེང་དུ་འགྱེལ་ནས་རིང་ཞིག་ལོན་པ་དང་།
འདུ་ཤེས་རྙེད་དེ་ལངས་ནས་ལག་པ་བསྒྲེང་སྟེ་ཉམ་ཐག་པའི་སྒྲ་ཕྱུང་ངོ་། །ཀྱེ་མ་ནུ་
བོ་སྡུག་པ་དེ་ནི་རྒྱལ་པོ་དང༌། །དེ་བཞིན་དུ་ནི་བུ་ལ་རབ་ཏུ་གདུང་བའི་མ། ། པདྨ།
འདྲ་བའི་མིག་རིངས་ཁྱོད་ཀྱིས་གར་བཞག་ཅེས། །ཡུམ་ནི་བདག་ཅག་ལ་ཡང་ཐ་
ཆུང་འདྲི་བར་འགྱུར། །ཀྱེ་མ་བདག་ཅག་གཉིས་པོ་ནི། །ས་འདིར་ཤི་བར་གྱུར་ན་
རུང༌། །རྣམ་པར་དག་པའི་སྤྱོད་ཚུལ་ཅན། ། སྙིང་སྟོབས་ཆེན་པོ་མེད་པས་ན། །
བདག་ཅིག་གསོན་ཡང་ཅི་ཞིག་རུང༌། ། ཡབ་ཡུམ་ཐུགས་ཁྲལ་ཆེར་གྱུར་ཅིང༌། །
བདག་ཅག་ལ་ཡང་ཅི་ལྟར་དགོངས། །ཀྱེ་མའོ་སྙིང་སྟོབས་སྙིང་རྗེ་ཆེ། ། བདག་
ལུས་བདེ་ཞིང་འཚོ་བ་ཡང་། ། བརྩེ་བ་མེད་ཅིང་བཤེས་མེད་པའི། ། སྟག་མོ་བུ་
བཅས་དོན་གྱི་ཕྱིར། ། ལྟོས་པ་མེད་པར་ཡོངས་སུ་བཏང་། ། ཨེ་མའོ་སྙིང་སྟོབས་
སྙིང་རྗེ་ཅན། ། བདག་ཅག་སྐྱོ་ན་བསྒྲགས་པར་གྱུར། །རྨི་ལམ་ཡིན་ནམ་ཅི་ཞིག་
ཀྱི། །བདག་ཅག་ཇི་ལྟར་འགྱུར་ཞིག་གུ །ཞེས་བྱ་བ་ལ་སོགས་པའི་སྨྲེ་སྔགས་དུ་
མ་སྙིང་རྗེ་རྗེ་སྐད་དུ་གཞོན་ནུ་གཉིས་པོ་དེས་འདོན་བཞིན་གདོང་མཆི་མས་ཁེབས་
བཞིན་དུ་ནགས་ཁྲོད་དེ་ནས་དོང་ངོ་། ། དེའི་ཚེ་རྒྱལ་པོའི་བཙུན་མོ་དམ་པ་ཉལ་
བའི་རྨི་ལམ་ན། ? སྡུག་པ་དང་བྲལ་བའི་རྨི་ལམ་འདི་ལྟ་བུ་རྨིས་ཏེ། ནུ་མ་གཉིས་
བཅད་པ་དང༌། །སོ་ཕྱུང་པ་དང་། ཐི་བའི་ཕྲུ་གུ་སྐྲག་པ་གསུམ་ཞིག་རྙེད་པ་ལས་
གཅིག་ཁྲས་ཁྱེར་བ་མཐོང་ངོ༌། །དེ་ནས་བཙུན་མོས་ས་གཡོས་པས་སྙིང་བསྔངས་ཏེ་
555



མོད་ལ་སད་ནས་སེམས་པ་ལ་ཞུགས་ཏེ། འབྱུང་པོའི་རྟེན་ས་རྒྱ་མཚོའི་གོས་ཅན་
འདི་ནི་རབ་གཡོས་ཅི་ཞིག་གུ །ཉི་མའི་འོད་ཟེར་མེད་པར་གྱུར་པས་ང་ཡི་སྙིང་ལ་
མྱ་ངན་འགྱུར་བ་སྟོན། ། ང་ཡི་ལུས་ནི་ཞུམ་ཞིང་མིག་ཀྱང་གཡོ་ལ་རང་གི་ནུ་མ་
བཅད་པ་རྨིས། ། ང་ཡི་བུ་རྣམས་ནགས་ཁྲོད་དེར་ནི་རྩེར་དོང་བ་ལས་དགེ་བར་
གྱུར་རམ་གེ །དེ་སྙམ་དུ་བསམས་ནས་མྱ་ངན་གྱི་ཤུགས་ཀྱིས་རིངས་ པ་རིངས་
པར་ རྒྱལ་ པོའི་གན་དུ་སོང་ནས། ། ལྟས་ཀྱི་ ཁྱད་ པར་དེ་དག་ གསོལ་ བ་དང་།
རྒྱལ་པོའང་བུ་ལ་བྱམས་པའི་ཡིད་ཀྱིས་མྱ་ངན་སྐྱེས་ཏེ་རིངས་པ་རིངས་པར་གཞོན་
ནུ་རྣམས་ག་རེ་ཞེས་ཀུན་ཏུ་ཚོལ་བ་ལ་བརྩོན་པར་གྱུར་ཏོ། །རྒྱུ་དེས་སྐྱེ་བོའི་ཚོགས་
ཐམས་ཅད་ཀྱང་རོང་རོང་པོར་གྱུར་ཏེ་ཀུན་ཏུ་ཚོལ་བ་ལ་ཞུགས་སོ། །དེ་ནས་རིང་
པོ་མ་ལོན་པར་རྒྱལ་པོའི་བུ་གཞོན་ནུ་གཉིས་རྒྱང་རིང་པོ་ནས་འོང་བ་མཐོང་ངོ་། །
མཐོང་ནས་ཀྱང་སྨྲས་པ། ཀྱི་ཧུད་བུ་དང་བྲལ་བ་ཡི། །སྡུག་བསྔལ་མེས་ནི་བདག་
སེམས་བསྲེགས། ། གཞོན་ནུ་གཉིས་ནི་ལེགས་འོངས་ན། ། སྙིང་སྟོབས་ཆེན་པོ་ཅི་
ལྟར་གྱུར། །བཙུན་མོས་ཀྱང་མྱ་ངན་གྱི་སྒྲ་ཕྱུང་བ། བདག་གི་གཞོན་ནུ་གསུམ་པོ་
ནི། །ལྗོན་པའི་ནགས་ཁྲོད་ཞུགས་པ་ལས། །སྙིང་སྟོབས་ཆེན་པོ་མ་མཐོང་ན། །ཀྱི་
ཧུད་བདག་སེམས་བསྲེགས་པ་བཞིན། །དེ་ནས་རྒྱལ་པོ་དང་བཙུན་མོ་གཉིས་ཀྱིས།
གཞོན་ནུ་གཉིས་མྱ་ངན་གྱིས་ཀུན་ཏུ་ནོན་པ་དེ་གཉིས་ལ་དྲིས་པ་དང་། དེ་གཉིས།
ཀྱིས་ཀྱང་ཇི་ལྟར་གྱུར་པ་ཞིབ་ཏུ་སྨྲས་སོ། ། དེ་ཐོས་ནས་ཐམས་ཅད་མྱ་ངན་དུ་གྱུར།
ཏེ། སྙིང་རྗེ་རྗེ་སྐད་དུ་ངུ་ཞིང་བྱང་ཆུབ་སེམས་པས་སྦྱིན་པ་བྱས་པའི་གནས་ག་ལ་
བ་དེར་སོང་ངོ༌། །དེར་ཕྱིན་པ་དང་སྒྲ་ནི་ཕྱོགས་མཚམས་ཀུན་ཏུ་འཐོར། །ཁྲག་
གིས་ནི་ཆག་ཆག་བཏབ། ནུས་པ་ཙམ་ཞིག་ལུས་པ་མཐོང་ནས། ། རྒྱལ་པོ་དང་
བཙུན་མོ་ཤིང་རླུང་གིས་བཏབ་པ་བཞིན་དུ་ས་ལ་འགྱེལ་ཏོ། ། དེ་ནས་བློན་པོ་་
རྣམས་ཀྱིས་ཙན་དན་གྱི་ཆུས་ལུས་ལ་གཏོར་ཏེ་རིང་ཞིག་ལོན་ནས་འདུ་ཤེས་སླར་
རྙེད་ནས་སྨྲས་པ། ། ཀྱི་ཧུད་བུ་སྡུག་ཡིད་དུ་འོང་། །མཐོང་ན་རབ་ཏུ་དགར་གྱུར་
པ། ། ཅི་ཕྱིར་འཆི་བདག་དབང་དུ་སོང་། །འཆི་བདག་ང་ལ་སྔར་མ་འོངས། །ཀྱི་
556



ཧུད་སྡུག་ཅིང་གཅེས་པའི་བུ་ནི་པདྨ་འདི། ། སུ་ཡིས་ས་ཡི་སྟེང་དུ་བཤིགས་ནས་
རབ་ཏུ་གཏོར། ། ཡིད་འོང་མིག་ཅན་ཟླ་བའི་གདོང་ཅན་བདག་གི་བུ། །དགྲ་བོ་
གང་གིས་དེ་རིང་ས་འདིར་བཅོམ་ཞིང་གཏོར། །ཀྱི་ཧུད་ས་འདིར་བུ་སྡུག་བསད་
མཐོང་ན། །ལུས་འདི་ཅི་ཕྱིར་དེ་རིང་ཞིག་མ་གྱུར། ། སྡུག་བསྔལ་འདི་འདྲ་མཐོང་
ཡང་མ་གས་པའི། །བདག་གི་སྙིང་ནི་ལྕགས་ཡིན་ཡང་དག་གོ '”།ཞེས་བྱ་བ་ལ་
སོགས་པའི་སྨྲེ་སྔགས་དུ་མི་འདོན་ཞིང་སྐྱེ་བོའི་ཚོགས་ཆེན་པོ་དང་ལྷན་ཅིག་ཏུ་བྱང་
ཆུབ་སེམས་དཔའི་གདུང་ལ་མཆོད་པ་བྱས་ཏེ། རིན་པོ་ཆེའི་སྣོད་དུ་བཅུག་ནས་
མཆོད་རྟེན་དུ་བྱས་སོ། །འདི་ལྟ་བུའི་དོན་ཕྱིས་བྱུང་བའང་བཅོམ་ལྡན་འདས་ཀྱིས་
བཀའ་སྩལ་ཏེ། དེའི་ཚེ་དེའི་དུས་ན་ཤིང་རྟ་ཆེན་པོར་གྱུར་པ་ནི་ཟས་གཙང་མ་
ཡིན་ནོ། ། བཙུན་མོ་ནི་ལྷ་མོ་སྒྱུ་འཕྲུལ་ཆེན་མོ་ཡིན་ནོ། །བྱམས་པ་ནི་སྒྲ་ཆེན་པོར་
གྱུར་ཏོ། །འཇམ་དཔལ་ནི་ལྷ་ཆེན་པོར་གྱུར་ཏོ། །ང་ནི་དེའི་ཚེ་སྙིང་སྟོབས་ཆེན་
པོར་གྱུར་ཏོ། ། སྟག་མོར་གྱུར་པ་ནི་སྐྱེ་དགུའི་བདག་མོ་སྟེ། སྟག་ཕྲུག་ལྔ་པོ་ནི་
དགེ་སློང་ལྔ་པོ་འདི་ཡིན་ནོ། ། ངས་དེ་ལྟ་བུའི་འབད་པས་སེམས་ཅན་གཅིག་གི་
ཕྱིར་ཡང་བྱ་དཀའ་བ་བརྒྱ་ཕྲག་དུ་མ་ལ་སྤྲོ་བར་བྱས་ཏེ། དེས་བྱང་ཆུབ་སེམས་
དཔའི་སྟོབས་ཡོངས་སུ་རྫོགས་པ་ཡིན་ནོ། །ཞེས་གསུངས་སོ། །དེ་ལྟ་བས་ན་བྱང་
ཆུབ་སེམས་དཔའ་རྣམས་ཀྱི་རྗེས་སུ་སློབ་པར་འདོད་པས། ལུས་དང་སྲོག་ལ་མི་
ལྟ་བར་སེམས་ཅན་གྱི་དོན་བྱ་བ་ལ་བརྩོན་པར་བྱའོ་ཞེས་སྙིང་སྟོབས་ཆེན་པོའི་ཕན་
ཡོན་བསྔགས་པ་དང༌། སྦྱིན་པའི་བསྔགས་པ་དང༌། སངས་རྒྱས་ཀྱི་ཡོན་ཏན་
བསྔགས་པ་ལའང་བརྗོད་པར་བྱའོ། ། སྙིང་སྟོབས་ཆེན་པོའི་སྐྱེས་པའི་རབས་ཏེ་
བརྒྱད་བཅུ་གཅིག་པའོ། ། ། ། ། | ད
། ལོ་
གྱ་གཉིས་པ། རྒྱལ་པོ་ཟླ་འོད་ཀྱི་སྐྱེས་པའི་རབས།་
༈ བྱང་ཆུབ་སེམས་དཔའ་རྣམས་ཀྱི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་པར་བྱེད་པ་ནི་དེའི་རྨད་དུ་བྱུང་བའི་སྤྱོད་པ་ལ་ཡིད་འདུན་པར་བྱེད་པ་ཙམ་
557



ཡང་དོན་ཆེན་པོ་བྱས་པར་འགྱུར་རོ། ། དེ་ཡང་འདི་སྐད་ཐོས་ཏེ་སྔོན་བྱུང་བ་
འདས་པའི་དུས་ན་རྒྱལ་པོའི་ཕོ་བྲང་རྡོ་བཟངས་ཞེས་བྱ་བ་འབྱོར་ཞིང་རྒྱས་པ་བྱུང་
ངོ༌། ། དེར་རྒྱལ་པོ་ཟླ་འོད་ཅེས་བྱ་བ་འཛམ་བུའི་གླིང་ཐམས་ཅད་དུ་འཁོར་ལོས་
བསྒྱུར་བའི་དབང་ཕྱུག་ལ་དབང་བྱེད་པ་ཞིག་བྱུང་ངོ༌། །བྱང་ཕྱོགས་རྒྱལ་པོའི་ཕོ་
བྲང་རྡོ་བཟངས་ནི། །ཆུ་ཞེང་ཀུན་ཏུ་དཔག་ཚད་བཅུ་གཉིས་པ། ། ཤིན་ཏུ་བཀྲ་
ཞིང་རབ་ཏུ་ལྟ་ན་སྡུག །སྐྱེད་མོས་ཚལ་མཆོག་རྫོང་དང་ཀུན་དགའ་ཡི། །ར་བ་
ལྗོན་ཤིང་མེ་ཏོག་སྣ་ཚོགས་དང་། ། རིན་ཆེན་རྒྱན་ཕྲེང་རྟ་བབས་ཚོགས་ཀྱིས་
བརྒྱན། ། སྣ་ཚོགས་སྤོས་མཆོག་ཀུན་ཏུ་དྲི་རབ་འཕྲོ། །ལྷ་ཡི་གནས་ལ་འགྲན་དུ་
རུང་བར་གྱུར། །ས་བདག་དཔལ་ལྡན་རྒྱལ་པོ་ཟླ་འོད་ནི། །ཞི་ཞིང་དུལ་བའི་
དཔལ་གྱིས་བརྒྱན་གྱུར་ཅིང་། ། རྒྱུ་སྐར་ཚོགས་ཀྱི་དབུས་ན་གསལ་བྱེད་བཞིན། །
དྲི་མེད་གསལ་བར་ཀུན་ ཏུ་ལྷམ་མེ་མཛེས། ། འཇིག་རྟེན་བསྟན་བཅོས་ཚུལ་ལ་
མཁས་གྱུར་པས། ། སྐྱེ་དགུ་ཀུན་གྱི་དོན་སྤྱོད་ཕ་དང་འདྲ། ། འཇིག་རྟེན་ཕ་རོལ་
སྟོན་བྱེད་བླ་མ་བཞིན། ། དེ་ཡི་ལུས་ཀྱི་འོད་ཀྱིས་ཁོར་ཡུག་ཏུ།། གསལ་བར་བྱེད།
པས་ཟླ་འོད་ཞེས་སུ་གྲགས། །དེ་ལྟ་བུའི་རྒྱལ་པོ་ཆེན་པོ་དེས་འཛམ་བུའི་གླིང་ཀུན་
ཏུ་བདེ་བ་ལ་བཀོད་ཅིང་ཐམས་ཅད་ཀྱང་རྒྱལ་པོའི་དཔལ་དང་མཚུངས་པས་
ལོངས་སྤྱོད་དང་དཔལ་ལ་བཀོད་ནས་མི་འགའ་ཡང་བཀྲེས་པ་དང་ངལ་བ་དང་
དབུལ་བར་གྱུར་པ་མེད་པ་དེ་ཙམ་དུ་ཀུན་ཏུ་བསྐྱངས་ཤིང་སྐྱེ་བོའི་ཚོགས་ཐམས་
ཅད་ཀྱང་རྩེ་འཇོ་དང་རོལ་མོ་དང་རྒྱལ་པོའི་བྱིས་པ་བརྗོད་པས་དུས་འདའ་བར་
བྱེད་དེ་དཔེར་ན་སུམ་ཅུ་རྩ་གསུམ་པའི་ལྷ་རྣམས་བཞིན་ནོ། ། རྒྱལ་པོ་ཟླ་འོད་ཀྱི་
བློན་པོ་ནི་སྟོང་ཕྲག་ཕྱེད་དང་བཅུ་གསུམ་ཡོད་དེ་ཐམས་ཅད་ཀྱི་མཆོག་ནི་བློན་པོ་ཟླ་
བ་ཆེན་པོ་ཞེས་བྱའོ། །དམ་པ་རྣམས་ཀྱི་བསོད་ནམས་མཐུས། །སྐྱོང་བའི་ས་འདི་
དཔལ་ལྡན་ཏེ། །ཇི་ལྟར་མ་དྲོས་བདག་ པོའི་མཐུས། ། བརླན་པའི་ ས་གཞི་ཇི་་་
བཞིན་ནོ། ། དེ་ལྟར་ས་ཆེན་པོ་ཀུན་ཏུ་སྐྱོང་བ་ལས་དུས་གཞན་ཞིག་གི་ཚེ་བློན་པོའི་
མཆོག་ཟླ་བ་ཆེན་པོའི་རྨི་ལམ་དུ། དུ་བའི་མདོག་ཅན་གྱི་ཤ་ཟ་རྣམས་ཀྱིས་རྒྱལ་པོ་
558



ཟླ་འོད་ཀྱི་ཅོད་པན་ཕྲོགས་པར་རྨིས་ཏེ། །སད་ནས་དེ་འཇིགས་སྐྲག་པར་གྱུར་ཅིང་
སྤུ་ཟིང་བྱེད་དེ་ངེས་པར་རྒྱལ་པོའི་དབུ་སློང་བ་ཞིག་འོང་བར་མི་འགྱུར་རམ། ལྷ་
འདི་ནི་ཐམས་ཅད་སྩོལ་པ་ཐམས་ཅད་ཡོངས་སུ་གཏོང་བ་ཡིན་གྱིས་འདི་ལ་ནི་
དམན་པ་དང་མགོན་མེད་པ་དང་ཕོངས་པ་དང་སྡུག་བསྔལ་བ་དང་སློང་བ་རྣམས་
ལ་མི་སྩོལ་པ་དང་ཡོངས་སུ་མི་གཏོང་བ་ནི་གཞན་ཅིའང་མི་མངའ་བས་ན་རྒྱལ་པོ་
ལ་རྨི་ལམ་འདི་ནི་མི་ཞུའི། གཞན་དུ་ནི་རིན་པོ་ཆེའི་མགོ་རྣམས་བྱས་ལ་མཛོད་
དང་བང་བར་བཅུག་ལ་བཞག་སྟེ་གལ་ཏེ་འགའ་ཞིག་ལྷའི་དབུ་སློང་བར་འོང་བར་
གྱུར་ན། དེ་ལ་རིན་པོ་ཆེའི་མགོ་འདི་རྣམས་ཀྱིས་བྲིད་པར་བྱའོ་སྙམ་ནས་རིན་པོ་
ཆེའི་རྒྱུ་ལས་བྱས་པའི་མགོ་རྣམས་བྱས་ཏེ་མཛོད་དང་བང་བ་རྣམས་སུ་བཞག་པར་
གྱུར་ཏོ། ། དེ་ནས་དུས་གཞན་ཞིག་གི་ཚེ། བློན་པོའི་མཆོག་ས་འཛིན་གྱི་རྨི་ལམ་
དུ་རྒྱལ་པོ་ཟླ་འོད་ཀྱི་རིན་པོ་ཆེའི་མགོ་རྣམས་རྣམ་པ་བརྒྱུར་ལྷགས་པ་རྨིས་པ་དང༌།
ཡང་འཇིགས་ཤིང་སྐྲག་ལ་ཀུན་ཏུ་སྐྱོ་ནས་རྒྱལ་པོ་ཟླ་འོད་རྒྱལ་སྲིད་ལས་ཉམས་
པའམ་སྲོག་གི་བར་ཆད་དུ་མི་འགྱུར་གྲང་སྙམ་ནས། ་ཡང་བྲམ་ཟེ་ལྟས་མཁན་
མཁས་པ་རྣམས་བོས་ནས་བདག་གི་འདི་ལྟ་བུའི་རྨི་ལམ་རྨིས་ན་རྨི་ལམ་དེའི་འབྲས་
བུ་ཇི་ལྟ་བུ་ཡིན་པར་ལུང་སྟོན་ཅིག ། ལྟས་མཁན་རྣམས་ཀྱིས་སྨྲས་པ། རྨི་ལམ་
མཐོང་བ་འདིའི་ལྟས་རིང་པོར་མི་ཐོགས་པར་ལྷའི་དབུ་སློང་བ་འགའ་ཞིག་འོང་
བར་འགྱུར་བར་སྟོན་པ་ཡིན་ནོ། ། དེ་སྐད་ཅེས་ཐོས་པ་དང་ཡང་བློན་པོའི་མཆོག་
ས་འཛིན་ལག་པ་འགྲམ་པ་ལ་གཏད་དེ་ཤིན་ཏུ་སེམས་པ་ལ་ཞུགས་པར་གྱུར་ཏེ།
རྒྱལ་པོ་ཟླ་འོད་བྱམས་པའི་བདག་ཉིད་ཅན་སྙིང་རྗེ་དང་ལྡན་པ་སེམས་ཅན་ཐམས་
ཅད་ལ་མཉེས་གཤིན་པ་མི་རྟག་པ་ཉིད་ཀྱི་སྟོབས་ཉེ་བར་གནས་པ་ནི་ཧ་ཅང་མྱུར་
ཆེས་སོ། །དེ་ནས་གཞན་ཡང་བློན་པོ་རྣམས་ཀྱི་རྨི་ལམ་དུ་གནོད་སྦྱིན་ལག་ན་མིའི་
ཐོད་པ་ཐོགས་པ་རྣམས་ཀྱིས་ཕོ་བྲང་གཏོར་ཞིང་གསེར་གྱི་རྔ་ཆག་པར་རྨིས་ནས་
འཇིགས་ཤིང་སྐྲག་པར་གྱུར་ཏེ་ལྷ་བྱམས་པའི་བདག་ཉིད་ཅན་འདི་མི་རྟག་པར་
འགྱུར་བ་མ་ཡིན་ནམ་ཞེས་ཀུན་ཏུ་བསྒྲགས་པར་གྱུར་ཏོ། །དེ་རྒྱལ་པོ་ཟླ་འོད་ཀྱིས་
559



ཐོས་པ་དང༌། ཡང་གྲོང་ཁྱེར་དྲུག་ཁྲི་བརྒྱ་སྟོང་དུ་དྲིལ་བསྒྲགས་ཏེ་འཛམ་བུ་གླིང་
བའི་མི་ཁྱེད་རྣམས་ཇི་སྲིད་འཚོ་བའི་བར་དུ་རྒྱལ་པོའི་ལོངས་སྤྱོད་ཀྱིས་དགའ་བར་
གྱིས་ཤིག་ཁྱེད་རྣམས་སྒྱུ་མ་ལྟ་བུའི་རྨི་ལམ་སེམས་པས་ཅི་ཞིག་བྱ། དེ་སྐད་ཅེས་
བསྟན་པ་དང༌། དེ་ཚེ་འཛམ་གླིང་སྐྱེ་བོ་རྣམས། །ཤིན་ཏུ་དགའ་བས་རྒྱས་གྱུར་
ཏེ། །སྣ་ཚོགས་རོལ་མོ་རྡུང་བྱེད་ཅིང་། །སྣ་ཚོགས་གོས་ཀྱིས་རབ་བརྒྱན་ནས། །
རིན་ཆེན་མེ་ཏོག་རྒྱན་ཕྲེང་གིས། །ཀུན་ཏུ་བརྒྱན་བྱས་དགའ་བར་གྱུར། ། སྐྱེད་
མོས་ཚལ་གྱི་ས་གཞི་ཉམས་དགའ་བར། །བཞིན་མཛེས་ལང་ཚོ་ལྡན་པའི་བུད་མེད་
དག །རིན་ཆེན་རྣ་ཆ་གཏུབ་སྐོར་གཡོ་བ་ཡིས། །རབ་བརྒྱུན་གླུ་གར་གླིང་བུ་རྩེ་
འཇོ་ཡིས། ། ཤིན་ཏུ་དགའ་ཞིང་རྩེ་བས་ཁྱབ་པར་གྱུར། ། སྦྱིན་པའི་བཀད་སར་
གསེར་གྱི་རྔ་བོ་ཆེའི། ། སྒྲ་སྙན་ཟབ་ཅིང་སྙན་པ་གྲག་གྱུར་པ། །ལྷ་ཡི་རྔ་བོ་ཆེ་ལྟར་
ཀུན་ཏུ་བྱུང༌། །དེ་ཡིས་འགྲོ་བ་དགའ་བ་རྒྱས་པར་གྱུར། །ཡང་དེའི་ཚེ་དེའི་དུས་ན་
བྲམ་ཟེ་དྲག་པོའི་མིག་ཅེས་བྱ་བ་མིག་འཕྲུལ་གྱི་བྱ་བ་ཤེས་པ་ཞིག་གནས་པས་རྒྱལ་
པོའི་ཕོ་བྲང་རྡོ་བཟངས་ན་རྒྱལ་པོ་ཟླ་འོད་ཅེས་བྱ་བ་ཐམས་ཅད་སྟེར་བ་ཞིག་ཐོས་
སོ། །ཐོས་ནས་ཀྱང་བདག་ཉིད་ཀྱིས་བསམས་པ། བདག་སོང་ལ་མགོ་སླང་བར་
བྱའོ། །གལ་ཏེ་ཐམས་ཅད་སྟེར་བར་གྱུར་པ་ཡིན་ན་ནི་བདག་ལའང་མགོ་སྟེར་བར་
འགྱུར་རོ། །གཞན་དུ་ན་གང་སྡུག་པ་དང་ཕོངས་པ་དང་ཡིད་དུ་འོང་བ་དང་།
མངོན་པར་འདོད་པར་བྱས་པ་ཡན་ལག་གི་མཆོག་ཡོངས་སུ་གཏོང་བ་ནི་དཀའ་བ་
དང༌། འདི་ནི་གནས་མེད་པ་དང་གོ་སྐབས་མེད་དོ་སྙམ་བསམས་ནས་རི་སྤོས་ཀྱི་
ངད་ལྡན་ལས་བབས་སོ། ། དེ་ནས་སྤོས་ཀྱི་ངད་ལྡན་ལ་གནས་པའི་ལྷ་མོ་ཞིག་ངུ་
བར་རྩོལ་ཏེ། ཀྱི་ཧུད་རྒྱལ་པོ་ཟླ་འོད་བྱམས་པའི་བདག་ཉིད་ཅན་སྙིང་རྗེ་དང་
ལྡན་པ་སེམས་ཅན་ཐམས་ཅད་ལ་མཉེས་གཤིན་པ་ལ་མི་རྟག་པ་ཉིད་ཀྱི་སྟོབས་ཉེ་
བར་གནས་པ་སྡུག་བསྔལ་ལོ། 1:། ཡང་དེའི་ཚེ་དེའི་དུས་ནི་འཛམ་བུའི་གླིང་ཀུན་ཏུ་
ལྟས་ཀྱིས་འཁྲུགས་པར་གྱུར་ཏེ། བར་སྣང་ལས་ལྷ་རྣམས་མྱ་ངན་བྱེད་པར་གྱུར་
ཏེ། །དེ་ལྟ་བུའི་ལྟས་དེ་རྒྱལ་པོའི་ཕོ་བྲང་དང་ཐག་མི་རིང་བ་ཞིག་ན་དྲང་སྲོང་སྣ་
560



ཚོགས་བཤེས་གཉེན་ཞེས་བྱ་བ་མངོན་པར་ཤེས་པ་ལྔ་དང་ལྡན་པ་བྱམས་པ་དང༌
སྙིང་རྗེའི་བདག་ཉིད་ཅན་འཁོར་ལྔ་བརྒྱ་དང་ལྡན་པ་ཞིག་གནས་པས་ལྟས་ཀྱི་ཁྱད་
པར་དེ་རྣམས་མཐོང་ནས་འཁོར་རྣམས་ལ་སྨྲས་པ། ། འདི་ལྟར་མིའམ་ཅི་ཡི་་་
ཚོགས་དང་ནགས་ཀྱི་ལྷ་རྣམས་སུ། །ནམ་མཁར་གནས་པའི་ལྷ་རྣམས་ཀྱང་ནི་སྨོད་
པར་བྱེད། ། ཉི་མ་ཟླ་བ་དག་ཀྱང་འོད་ཀྱིས་ལྷམ་མེར་མིན། ། དེར་ནི་རོལ་མོ་ས་
བརྡུངས་ཀྱང་སྒྲ་ནི་གྲག་མ་གྱུར། །མེ་ཏོག་འབྲས་བུར་ལྡན་ཞིང་ཚོགས་འདི་དག་
ཀྱང་ནི། ། རླུང་གིས་མ་བསྐྱོད་བཞིན་དུ་ས་ལ་ལྟུང་བར་གྱུར། ། ཅི་ལྟར་འཇིགས་
པའི་སྒྲ་འདི་ཀུན་ཏུ་ཐོས་པས་ན། ། གྲོང་ཁྱེར་དུ་ནི་སྡུག་བསྔལ་མི་བཟོད་འབྱུང་
བར་གསལ། ། རྒྱུ་དེས་གྲོང་ཁྱེར་གནས་པའི་སྐྱེ་བོ་མ་ལུས་པ། ། སེམས་ལ་སྡུག་
བསྔལ་ཀུན་ཏུ་འདུས་ནས་འཇོག་པ་དང༌། ། དེས་པ་འདེབས་ཤིང་ལག་པ་ས་ལ་
རྡེབ་པར་བྱེད། ། སྒྲ་རྣམས་རབ་ཏུ་གྲོལ་ཞིང་ཚིག་ནི་རྣམ་པར་འགག །ཟླ་བའི་
གདོང་ཅན་བུད་མེད་རྣམས་ནི་རབ་ཏུ་དུ། ། གྲོང་ཁྱེར་གནས་པ་ཀུན་ཀྱང་སྙིང་
བརྩེས་དུ་བར་བྱེད། །སྤྲིན་འདི་རྣམས་ཀྱང་ཆར་མི་འབབ་ཅིང་སྒྲ་སྒྲོགས་ལ། །ཆུ་
ཡི་གནས་རྣམས་ཉེ་བར་བསྐམས་པ་ཉིད་དུ་གྱུར། །རི་དང་ནགས་རྣམས་ཀྱང་ནི་མི་
བཟུད་མེ་ཡིས་བསྲེག །མི་རྣམས་སོ་སོའི་ཁྱིམ་ནས་ཤིན་ཏུ་འཁྲུག་པར་དུ། །ཆུ་ལ་
རླུང་གིས་བསྐྱོད་པའི་གྲུ་བཞིན་ས་རྣམས་གཡོས། །ཤིན་ཏུ་རྩུབ་པའི་རྡུལ་དང་འདྲ་
བའི་རླུང་ལྡང་གྱུར། ། བཀྲ་མི་ཤིས་པའི་མཚན་མ་ནི། །་ད་ལྟ་འདི་ན་རྣམ་མང་
སྟེ། །དེ་བས་བདག་ཅག་ཤིས་པ་ཡི། ། ཕྱོགས་སུ་འགྲོ་བ་ཤིན་ཏུ་རིགས། །གཞན་
ཡང་རྒྱལ་པོ་ཟླ་འོད་ཀྱི་སྦྱིན་གཏོང་གི་གནས་བཞིར་གསེར་གྱི་རྔ་བོ་ཆེ་བརྡུངས་
ནའང་ཡིད་དུ་འོང་བའི་སྒྲ་བྱུང་བར་མ་གྱུར་པས། | ངེས་པར་རྒྱལ་པོའི་ཕོ་བྲང་རྡོ་
བཟངས་དེར་ཉེ་བར་འཚོ་བ་ཆེན་པོ་འབྱུང་བར་འགྱུར་རོ། ། དེ་ནས་བྲམ་ཟེ་དྲག་
པོའི་མིག་གིས་ རྒྱལ་ པོའི་ཕོ་བྲང་རྡོ་བཟངས་སུ་ཕྱིན་ནོ། ། དེ་ནས་གྲོང་ཁྱེར་ན་
གནས་པའི་ལྷ་མོས་བྲམ་ཟེ་དྲག་པོའི་མིག་རྒྱང་རིང་པོ་ནས་མཐོང་བ་དང་རྒྱལ་པོ་ཟླ་
འོད་ག་ལ་བ་དེར་སོང་སྟེ་ཕྱིན་ནས་རྒྱལ་པོ་ཟླ་འོད་ལ་འདི་སྐད་ཅེས་སྨྲས་སོ། །གང་
561



འདི་ལྟར་མཁྱེན་པར་མཛོད་ཅིག ། དེ་རིང་ལྷའི་དབུ་སློང་པ་འཚེ་བ་རྣམ་པར་
མཐོ་འཚམ་པ་གླགས་ལྟ་བ་ཞིག་འོང་བར་འགྱུར་ཏེ། དེས་ལྷའི་དབུ་སློང་བར་
འགྱུར་གྱིས། དེ་ལ་ལྷས་སེམས་ཅན་ལ་ཐུགས་བརྩེ་བའི་སླད་དུ་བདག་ཉིད་
ཡོངས་སུ་བསྲུང་བར་མཛོད་ཅིག ། དེ་ནས་རྒྱལ་པོ་ཟླ་འོད་ཀྱིས་མགོ་སློང་བ་ཐོས་
པས་ཡིད་རབ་ཏུ་དགའ་ཞིང༌། ངོ་མཚར་གྱིས་མིག་གདངས་པ་དང་། །ལྷ་མོ་ལ་
སྨྲས་པ། ལྷ་མོ་མ་འཇིགས་པར་སོང་ཞིག གལ་ཏེ་འོང་བར་གྱུར་ན་ངས་་
འདིའི་ཡུན་རིང་མོ་ནས་མངོན་པར་འདོད་པ་ཡིད་ལ་རེ་བ་ཡོངས་སུ་རྫོགས་པར་
བྱའོ། ། དེ་ནས་ལྷ་མོ་དེས་རྒྱལ་པོ་ཟླ་འོད་སྩོལ་བའི་ཚུལ་དེ་ལྟ་བུ་ཤེས་པས་སྡུག་
བསྔལ་ཞིང་ཡིད་མི་བདེ་བར་དེ་ཉིད་དུ་མི་སྣང་བར་གྱུར་ཏོ། ། དེ་ནས་རྒྱལ་པོ་ཟླ་
འོད་འདི་སྙམ་དུ་སེམས་ཏེ། གང་བདག་གིས་དབྱིག་དང་གསེར་དང༌། ཟས་
འདོད་པ་ལ་ཟས་སྦྱིན་པ་ནི་ངོ་མཚར་མི་ཆེའི། གང་ཡང་བདག་གིས་སློང་བ་
རྣམས་ལ་རང་ཉིད་ཀྱི་ལུས་ཀྱང་ཡོངས་སུ་བཏང་བར་བྱའོ་སྙམ་མོ། །དེ་ནས་བྲམ་
ཟེ་དྲག་པོའི་མིག་གྲོང་ཁྱེར་གྱི་ལྷོ་ཕྱོགས་ཀྱི་སྒོར་ཞུགས་པ་དང༌། * གྲོང་ཁྱེར་གྱི་ལྷ་
མོས་བཟློགས་ཏེ་བྲམ་ཟེ་སྡིག་ཅན་མ་ཞུགས་པར་སླར་སོང་ཞིག ། སྐྱེས་བུ་གཏི་
མུག་ཅན་ཁྱོད་ད་ལྟར་རྒྱལ་པོ་ཟླ་འོད་བྱམས་པའི་བདག་ཉིད་ཅན་སྙིང་རྗེ་དང་ལྡན་
པ་ཡོན་ཏན་དཔག་ཏུ་མེད་པ་ཕུན་སུམ་ཚོགས་པས་འཛམ་བུ་གླིང་ཡོངས་སུ་སྐྱོང་
བར་བྱེད་པ་ཉེས་པ་མེད་པ། གནོད་པ་མི་བྱེད་པའི་མགོ་དྲག་པོའི་སེམས་ཀྱིས་ཅི་
ལྟར་གཅོད་པར་བྱེད། བྲམ་ཟེ་སྡིག་ཅན་མ་ཞུགས་པར་ཕྱིར་སོང་ཞིག་ཅེས་སྨྲས་
སོ། །རྣམ་པ་འདི་དག་རྒྱལ་པོ་ཟླ་འོད་ཀྱིས་ཐོས་སོ། །ཐོས་ནས་ཀྱང་ངའི་སློངས་མོ་
བ་ལྷ་མོས་གྲོང་ཁྱེར་གྱི་སྒོ་ནས་བཀག་གོ་སྙམ་ནས། ཡང་བློན་པོ་མཆོག་ཟླ་བ་ཆེན་
པོ་ལ་སྨྲས་པ། གང་ཟླ་བ་ཆེན་པོས་ཤེས་པར་གྱིས་ཤིག ངའི་སློངས་མོ་བ་ལྷ་
མོས་གྲོང་ཁྱེར་གྱི་སྒོ་ནས་བཀག་གིས། སོང་ལ་ངའི་ཐོད་དུ་རིངས་བར་ཁྱེར་ལ་
ཤོག་ཅིག ལྟ་དེ་ལྟར་འཚལ་ལོ་ཞེས་བློན་པོ་ཟླ་བ་ཆེན་པོས་རྒྱལ་པོའི་ཚིག་མཉན་
ནས་གྲོང་ཁྱེར་གྱི་སྒོར་སོང་བ་དང༌། གྲོང་ཁྱེར་གྱི་ལྷ་མོ་དེས་བཟློགས་ཏེ། ། གང་
562



འདི་ལྷ་མོས་ཤེས་པར་གྱིས་ཤིག་ལྷ་བྲམ་ཟེ་འདི་འགུགས་ཀྱིས་ཐོང་ཞིག དེ་
ནས་ལྷ་མོས་ཟླ་བ་ཆེན་པོ་ལ་འདི་སྐད་ཅེས་སྨྲས་སོ། །གང་ཡང་ཟླ་བ་ཆེན་པོ་ཤེས་
པར་གྱིས་ཤིག་བྲམ་ཟེ་འདི་ནི་གཏུམ་པ་དང་སྙིང་རྗེ་མེད་པ་དང་མི་བཟད་པའི་
སེམས་ ཀྱིས་ རྒྱལ་ པོ་ཟླ་ འོད་བརླག་ པའི་ ཕྱིར་ རྒྱལ་ པོའི་ ཕོ་བྲང་དུ་འོངས་ནས།།
རང་བཞིན་ངན་པ་འདིས་ཅི་ཞིག་བྱ། རྒྱལ་པོའི་ཐད་དུ་སོང་ན་མགོ་སློང་བར་
འགྱུར་རོ། ། དེ་ནས་བློན་པོ་ཆེན་པོས་ལྷ་མོ་ལ་སྨྲས་པ། ། ལྷ་མོ་བདག་གིས་བྲམ་ཟེ་
འདིས་ལྷའི་དབུ་ལེན་པར་མི་འགྱུར་བའི་ཐབས་ཤིག་བསམས་པ་ང་ལ་ཡོད་དོ། །དེ་
ནས་བློན་པོས་བྲམ་ཟེ་དྲག་པོའི་མིག་ཁྲིད་དེ། དེ་གྲོང་ཁྱེར་དུ་ཞུགས་ནས་རིན་པོ་
ཆེའི་མཛོད་པ་ལ་སྨྲས་པ། ཁྱོད་ཀྱིས་རིན་པོ་ཆེ་ལས་བྱས་པའི་མགོ་རྣམས་ཁྱེར་ལ་
ཤོག་ཅིག ༧ བྲམ་ཟེ་འདི་ལ་སྦྱིན་པར་བྱའོ། །མཛོད་ལས་ཀྱང་རྒྱལ་པོའི་སྒོར་རིན་
པོ་ཆེའི་མགོ་རྣམས་ཀྱི་ཕུང་བོ་ཆེན་པོ་བྱས་པ་དང༌། བློན་པོ་དེས་བྲམ་ཟེ་དྲག་
པོའི་མིག་ལ་རིན་པོ་ཆེ་ལས་བྱས་པའི་མགོ་རྣམས་ཉེ་བར་བསྟབས་ཏེ། 1:|: བྲམ་ཟེ།
ཆེན་པོ། རིན་པོ་ཆེའི་མགོ་མང་པོ་ལོང་ཞིག་དབྱིག་དང་གསེར་རྣམས་ཀྱང་ཇི་
ཙམ་དགོས་པ་ཁྱོད་ལ་སྦྱིན་གྱིས་ཁྱེར་ཅིག འདིས་ནི་ཁྱོད་ཀྱི་བུ་དང་ཚ་བོའི་བར་
འཚོ་བར་འགྱུར་གྱིས་ལྷའི་དབུ་ཀླད་པ་དང་། དུས་པ་དང་ངར་སྣབས་དང་
ཞག་གིས་ཡོངས་སུ་གང་བས་ཅི་ཞིག་བྱ། དེ་སྐད་ཅེས་སྨྲས་པ་དང༌། བྲམ་ཟེ་
དྲག་པོའི་མིག་གིས་ཟླ་བ་ཆེན་པོ་ལ་འདི་སྐད་ཅེས་སྨྲས་སོ། ། ། གང་འདི་ཟླ་བ་ཆེན་
པོས་ཤེས་པར་གྱིས་ཤིག་ང་ལ་ནི་རིན་པོ་ཆེའི་མགོ་རྣམས་དགོས་པ་མེད་དེ།
གསེར་དང་དབྱིག་ཀྱང་དགོས་པ་མེད་ཀྱིས། གཞན་དུ་ན་ས་ཆེན་པོ་སྐྱོང་བ་
ཐམས་ཅད་གཏོང་བ་འདིའི་མགོ་སློང་བའི་ཕྱིར་འདིའི་ཐད་དུ་འོངས་སོ། །དེ་སྐད་
ཅེས་སྨྲས་པ་དང༌། བློན་པོའི་མཆོག་ཟླ་བ་ཆེན་པོ་དང་། ས་འཛིན་གཉིས་ལག་
པ་འགྲམ་པ་ལ་གཏད་དེ་ད་ནི་དུས་ཀྱིས་ཕྱིན་ཏོ་སྙམ་ནས་ ཤིན་ཏུ་སེམས་པ་ལ་
ཞུགས་པས་གནས་པར་གྱུར་ཏོ། ། དེ་ནས་རྒྱལ་པོ་ཟླ་འོད་ཀྱིས་རྣམ་པ་དེ་དག་ཉེ་
བར་ཐོས་ནས་བློན་པོའི་མཆོག་ཟླ་བ་ཆེན་པོ་དང་། ས་འཛིན་གཉིས་བོས་ནས་
563



འདི་སྐད་ཅེས་སྨྲས་སོ། །བྲམ་ཟེ་དེ་ངའི་གནས་སུ་ཁྱེར་ལ་ཤོག་ཅིག ངས་འདི་ལ་
ཡུན་རིང་པོ་ནས་མངོན་པར་འདོད་པའི་ཡིད་ལ་རེ་བ་ཡོངས་སུ་རྫོགས་པར་བྱའོ། །
དེ་སྐད་ཅེས་སྨྲས་པ་དང༌། བློན་པོ་དེ་གཉིས་ཡུལ་རྨུགས་པ་ལྟ་བུའི་ མཆི་མའི་
གདོང་གིས། སྙིང་རྗེ་རྗེ་སྐད་དུ་སྨྲེ་སྔགས་འདོན་ཞིང་སྨྲས་པ། ལྷ་བྱམས་པའི་
བདག་ཉིད་ཅན་སྙིང་རྗེ་དང་ལྡན་པ་སེམས་ཅན་ཐམས་ཅད་ལ་མཉེས་གཤིན་པ་
ཡོན་ཏན་དཔག་ཏུ་མེད་པ་ཕུན་སུམ་ཚོགས་པ་དང་ལྡན་པ། ཡེ་ཤེས་ལ་མཁས་པ།
ལྷའི་མིག་དང་ལྡན་པ་འདི་མི་རྟག་པ་ཉིད་ཀྱི་སྟོབས་ཉེ་བར་གནས་པར་གྱུར་ཏོ། །
བདག་ཅག་རྣམས་དེང་ལྷ་དང་ལྷན་ཅིག་པ་ལས་ཐ་དད་པར་གྱུར་པ་དང༌། སོ་
སོར་གྱུར་པ་དང་བྲལ་བར་བྱེད་པར་འགྱུར་རོ་སྙམ་ནས་རྒྱལ་པོའི་རྐང་པ་ལ་༌་
གཏུགས་ཏེ། ཕྱོགས་གཅིག་ཏུ་འདུག་གོ །དེ་ནས་རྒྱལ་པོ་ཟླ་འོད་ཐམས་ཅད་
ཡོངས་སུ་གཏོང་བ། ཤིན་ཏུ་ཁྱད་པར་ཅན་གཏོང་ཞིང་ཡོངས་སུ་གཏོང་བར།
འདོད་ནས་རིང་པོ་ནས་བྲམ་ཟེ་ལ་སྨྲས་པ། བྲམ་ཟེ་ཚུར་ཤོག ཁྱོད་གང་སློང་
བ་དེ་ཁྱེར་ཅིག དེ་ནས་བྲམ་ཟེ་དྲག་པོའི་མིག་རྒྱལ་པོ་ཟླ་འོད་གང་ན་བ་དེར་སོང་
སྟེ་ཕྱིན་ནས་རྒྱལ་པོ་ཟླ་འོད་ལ་རྒྱལ་བར་གྱུར་ཅིག་ཅེས་བརྗོད་ནས་འདི་སྐད་ཅེས་
སྨྲས་སོ། །དངོས་པོ་ཐམས་ཅད་གཏོང་ལ་ངེས་པར་དགའ་བར་གྱུར། །བྱང་ཆུབ་
སེམས་དཔའ་དགེ་ཁྱེད་དྲི་མེད་ཆོས་ལ་གནས། །དམ་པ་ཀུན་མཁྱེན་མངོན་པར་ཞི་
བའི་ཐུགས་ཀྱིས་ནི། ། ཐུགས་རྗེའི་བདག་ཉིད་ཐུགས་ལྡན་བདག་ལ་དབུ་སྩོལ་
ཅིག །དེ་ནས་རྒྱལ་པོ་ཟླ་འོད་ཀྱིས། བྲམ་ཟེ་ལས་དེ་ལྟ་བུའི་ཚིག་བརྗོད་པ་ཐོས་
ནས་ཡིད་རབ་ཏུ་དགའ་བས་མིག་གདངས་ཏེ་བྲམ་ཟེ་དྲག་པོའི་མིག་ལ་སྨྲས་པ།
ཇི་ལྟར་ཡབ་ཀྱི་བུ་གཅིག་ང་ཡིན་ཡང་། །དེ་ལྟ་ན་ཡང་ང་ཡི་མགོ་འདི་ཁྱེར། །ཁྱོད་
ཀྱི་བསམ་པ་འབྲས་བུར་བཅས་གྱུར་ཅིག །མགོ་བོ་བྱིན་པས་བྱང་ཆུབ་ཐོབ་པར་
ཤོག །ངའི་མགོ་བོ་ཀླད་པ་ཁྲག་དང་ཞག་འདི་ཡིས། །ཁྱེད་ཀྱི་འདོད་པའི་བྱ་བ་
ཅི་ཡང་མི་བྱེད་ཀྱང༌། །ཁྱེར་ཏེ་ཁྱེད་ལ་ང་ཡི་མགོ་ཡང་དགོས་གྱུར་པའི། །ཡིད་ལ་
རེ་བ་འབྲས་བཅས་ཁྱོད་ནི་དགའ་བར་ཤོག །བྲམ་ཟེ་ཆེན་པོ་ཁྱོད་ཀྱིས་ངའི་ཡན་
564



ལག་གི་མཆོག་མགོ་འདི་བར་ཆད་མེད་པར་ལེགས་པར་ཁྱེར་ཅིག་ཅེས་སྨྲས་ནས་
རང་ཉིད་ཀྱིས་ཅོད་པན་ཕུད་དོ། ། རྒྱལ་པོ་ཟླ་འོད་ཀྱི་མགོ་ལ་ཡོད་པའི་ཅོད་པན་
ཕུད་མ་ཐག་ཏུ་འཛམ་བུ་གླིང་བའི་མི་ཐམས་ཅད་ཀྱི་མགོ་ལ་ཡོད་པའི་ཅོད་པན་
རྣམས་ཀྱང་ལྷུང་བར་གྱུར་ཏོ། ། རྒྱལ་པོའི་ཕོ་བྲང་རྡོ་བཟངས་ཀྱི་ཕྱོགས་བཞིར་སྐོར། །
མདའ་རྣམས་ལྷུང་བར་གྱུར་ཏེ། གྲོང་ཁྱེར་གྱི་ལྷ་མོས་རྒྱལ་པོ་ཟླ་འོད་ཀྱི་དབུ་བྲམ་
ཟེ་སྡིག་ཅན་གྱིས་གཅོད་པར་གྱུར་རོ་ཞེས་བསྒྲགས་སོ། །དེ་ནས་བློན་པོ་ཟླ་བ་ཆེན་
པོ་དང་ས་འཛིན་གཉིས་རྒྱལ་པོ་འདི་ལྟར་ཡོངས་སུ་གཏོང་བ་བྱེད་པ་ཤེས་ནས།
དེ་ཡུལ་རྨུགས་པ་ལྟ་བུའི་མཆི་མའི་གདོང་ཅན་གྱིས་རྒྱལ་པོའི་རྐང་པ་ལ་གཏུགས་ཏེ།
གང་ལྟ་ཡང་ཡང་མཐོང་བ་ནི་འཇིག་རྟེན་ན་སྐྱེས་བུ་སྐལ་བ་ཅན་ཡིན་ནོ་ཞེས་སྨྲས་
ཤིང་དེ་གཉིས་དེ་ལ་སེམས་མངོན་པར་དད་པས་ལྟ་ཞིང་ཡུ་བུས་བྲམ་ཟེ་དྲག་པོའི་
མིག་ལ་བྱམས་པའི་སེམས་བསྐྱེད་པ་ལ་ལྷ་མི་རྟག་པ་ཉིད་ལྟ་བར་མི་ནུས་སོ་སྙམ་དུ་
བསམས་ནས་སྐད་ཅིག་མ་དེ་ཉིད་ལ་དུས་བྱས་ཏེ་འདོད་པའི་ཁམས་ཐམས་ཅད་
ལས་ཡང་དག་པར་འདས་ནས་ཚངས་པའི་འཇིག་རྟེན་དུ་སྐྱེས་སོ། །དེ་ལྟར་རྒྱལ་
པོས་སྦྱིན་པའི་བསམ་པ་དག །གསལ་བས་དྲངས་ པའི་ལྷ་དང་གནོད་སྦྱིན་་་
རྣམས། ། མྱ་ངན་ཤུགས་ཀྱིས་ཀྱི་ཧུད་སྒྲ་ཡང་ སྒྲོགས། ། ཕོ་བྲང་ཁམས་ཀྱི་སྐྱེ་བོ་
ཐམས་ཅད་ཀྱང་། །མྱ་ངན་ཤུགས་ཀྱིས་ཅིག་ཅར་འདུས་པར་གྱུར། ། དེ་ནས་བྲམ་
ཟེ་དྲག་པོའི་མིག་གིས་སྐྱེ་བོའི་ཚོགས་ཆེན་པོ་འདུས་པ་དེ་མཐོང་ནས། རྒྱལ་པོ་ཟླ་
འོད་ལ་འདི་སྐད་ཅེས་སྨྲས་སོ། །གལ་ཏེ་ལྷས་གནང་བར་མཛད་ན་སྐྱེ་བོའི་ཚོགས་
ཆེན་པོའི་མདུན་དུ་ལྷའི་དབུ་ལེན་པ་ཇོ་མི་ཐོག་གོ །གལ་ཏེ་ཁྱོད་དབུ་ཡོངས་སུ་
གཏོང་བར་མཛད་ན་ཁྱེད་དང་བདག་ཅག་དབེན་པ་ཞིག་ཏུ་གཤེགས་འཚལ་ལོ། །
དེ་སྐད་ཅེས་སྨྲས་པ་དང་། རྒྱལ་པོས་བྲམ་ཟེ་ལ་སྨྲས་པ། བྲམ་ཟེ་ཆེན་པོ་དེ་
བཞིན་དུ་བྱ་ཡིས་ཁྱེད་ཀྱིས་ཤིན་ཏུ་རྟོག་པ་འབྱོར་ཞིང་རང་གི་ཡིད་ལ་རེ་བ་རྣམས་
ཡོངས་སུ་རྫོགས་པར་གྱུར་ཅིག དེ་ནས་རྒྱལ་པོའི་ཕོ་བྲང་རྡོ་བཟངས་ཀྱི་ནང་ན་
ནོར་བུ་དང་རིན་པོ་ཆེའི་སྙིང་པོ་ཞེས་བྱ་བའི་སྐྱེད་མོས་ཚལ་ཤིང་སྣ་ཚོགས་ཀྱིས་ཉེ་
565



བར་མཛེས་པ། ཉམས་དགའ་བ། ༼ ནེ་ཙོ་དང༌། ཨ ཤཱ་རི་ཀ་དང་། ། ཁུ་བྱུག་
དང༌། རྨ་བྱ་དང༌། ཤང་ཤང་ཏེའུ་དང༌། ཀ་ལ་པིང་ཀ་རྣམས་ཡིད་དུ་འོང་
བའི་སྒྲ་ སྒྲོགས་ པས་ནགས་ཚལ་གྱི་ ཚོགས་ ཉམས་དགའ་བ་སྐྱེད་མོས་ཚལ་དེའི་ས་
དབུས་ཀྱི་སྟེགས་བུ་དེའི་དབུས་སུ་ཙམ་པ་ཀའི་ཤིང་ཞིག་སྐྱེས་པ་ཡོད་དོ། ། དེ་ནས་
རྒྱལ་པོ་སྟན་ལས་ལངས་ཏེ་རལ་གྲི་ནོན་པོ་ཐོགས་ནས། །ཚུལ་འདི་ལྟ་བུ་ལ་ཞུགས་
པ་མཐོང་བ་དང༌། རྒྱལ་པོའི་ཕོ་བྲང་རྡོ་བཟངས་ཀྱི་གྲོང་ཁྱེར་གྱི་སྲོག་ཆགས་བརྒྱ་
སྟོང་དུ་མ་ཆོ་ངེས་འདེབས་ཤིང་རྗེས་བཞིན་འབྲངས་པ་དང་། རྒྱལ་པོ་ཟླ་འོད་
ཀྱིས་སྐྱེ་བོའི་ཚོགས་ཆེན་པོ་འདུས་པ་དེ་རྣམས་ཆོ་ངེས་འདེབས་པ་ མཐོང་ནས།
དབུགས་དབྱུང་བའི་ཕྱིར་སྨྲས་པ། ཁྱེད་རྣམས་དགེ་བའི་ཆོས་རྣམས་ལ་བག་ཡོད་
པར་བྱོས་ཤིགའཇིག་རྟེན་བདེ་ལ་སྙིང་པོ་མེད། །ཐམས་ཅད་མི་རྟག་འགྱུར་བ་
ཡིན། ། དེ་བས་ཆོས་ཀུན་སྒྱུ་མ་ཞེས། ། རྣམ་པ་ཀུན་ཏུ་བལྟ་བར་གྱིས། ། ཞེས་པ་
མདོར་བསྡུས་ནས་ཆོས་བསྟན་ཏེ་བྲམ་ཟེ་དྲག་པོའི་མིག་ཁྲིད་ནས་ནོར་བུ་དང་།
རིན་པོ་ཆེའི་སྐྱེད་མོས་ཚལ་དུ་ཞུགས་སོ། ། དེར་ཞུགས་མ་ཐག་ཏུ།	| རྒྱལ་པོའི་ཕོ་
བྲོང་རྡོ་བཟངས་ཀྱི་དབང་པོའི་རྒྱལ་མཚན་དང་བ་དན་དང་ནོར་བུ་རྣམས་རིན་པོ་
ཆེའི་སྐྱེད་མོས་ཚལ་ག་ལ་བ་དེར་འདུད་པར་གྱུར་ཏོ། །དེ་ནས་རྒྱལ་པོ་ཟླ་འོད་ཀྱིས་
ནོར་བུ་དང་རིན་པོ་ཆེའི་སྙིང་པོའི་སྐྱེད་མོས་ཚལ་གྱི་སྒོ་བཅད་ནས་བྲམ་ཟེ་ལ་སྨྲས་
པ། བྲམ་ཟེ་ཆེན་པོ་ངའི་ཡན་ལག་གི་མཆོག་འདི་ཁྱེར་ཅིག་དེ་སྐད་ཅེས་སྨྲས་པ་
དང༌། ། བྲམ་ཟེ་དྲག་པོའི་མིག་གིས་རྒྱལ་པོ་ལ་འདི་སྐད་ཅེས་སྨྲས་སོ། ། ལྷའི་དབུ་
བདག་གིས་གཅོད་པ་རྔོ་མི་ཐོག་གོ །དེ་ནས་རྒྱལ་པོ་ཟླ་འོད་ཀྱིས་རལ་གྲི་རྣོན་པོ་
ཐོགས་ནས་སྐྱེད་མོས་ཚལ་དེ་ན་དུས་ཐམས་ཅད་པའི་ཙམ་པ་ཀའི་ཤིང་ཡོད་པ་དེར་
སོང་ངོ༌། །དེའི་ཚེ་སྐྱེད་མོས་ཚལ་གྱི་ལྷ་མོ་དེས་བྲམ་ཟེ་དེ་བཟློག་པའི་ཕྱིར་སྨྲས་པ།
ཀྱེ་མའོ་བྲམ་ཟེ་སྡིག་ཅན་ཁྱོད། །ཡོན་ཏན་དཔག་ཏུ་མེད་ལྡན་པ། ། རྒྱལ་པོ་ཟླ་འོད་
ཉེས་མེད་པ། །མགོ་བོ་ཅི་ལྟར་གཅོད་པར་བྱེད། །དེ་ནས་རྒྱལ་པོ་ཟླ་འོད་ཀྱིས་སྐྱེད་
མོས་ཚལ་གྱི་ལྷ་མོ་ལ་སྨྲས་པ། ལྷ་མོ་འདིའི་བར་ཆད་མ་བྱེད་ཅིག དེ་ཅིའི་ཕྱིར་
566



ཞེ་ན། ལྷ་མོ་སྔོན་བྱུང་བ་ན་ངའི་ཡན་ལག་གི་མཆོག་མགོ་སློང་བ་ལ་ལྷ་མོ་གཅིག་
གིས་བར་ཆད་བྱས་པས་ལྷ་མོ་དེས་བསོད་ནམས་མ་ཡིན་པ་མང་པོ་སྐྱེས་ལ་ངས་ཀྱང་
བླ་ན་མེད་པའི་ཡེ་ཤེས་ཡུན་རིང་པོ་ཞིག་གིས་ཐོབ་པར་མ་གྱུར་ཏོ། ། ལྷ་མོ་ངས་རིན་
པོ་ཆེའི་སྐྱེད་མོས་ཚལ་འདི་ཉིད་དུ་མགོ་བོ་སྟོང་སྙེད་ཡོངས་སུ་གཏོང་བ་བྱས་ན་ང་
ལ་སུས་ཀྱང་བར་ཆད་མ་བྱས་སོ། །དེས་ན་ལྷ་མོ་ཁྱོད་ཀྱིས་ངའི་ཡན་ལག་གི་མཆོག་
སློང་བ་ལ་བར་ཆད་མ་བྱེད་ཅིག་ལྷ་མོ་གང་དུ་ངས་སྟག་མོ་ལ་བདག་ཉིད་ཡོངས་
སུ་བཏང་སྟེ་ལུས་ཡོངས་སུ་བཏང་བ་གཅིག་གིས་བྱང་ཆུབ་སེམས་དཔའ་བྱམས་པ་
བསྐལ་པ་བཞི་བཅུར་ཞུགས་པ་ཕྱིར་ལུས་པར་བྱས་པའི་ས་ཕྱོགས་ནི་འདི་ཡིན་ནོ། །
དེ་ནས་ལྷ་མོ་དེས་རྒྱལ་པོ་ཟླ་འོད་ཀྱི་རྫུ་འཕྲུལ་ཆེན་པོ་དེ་མཐོང་ནས་རྒྱལ་པོ་དེ་ལ་
སེམས་མགུ་བ་ཆེན་པོ་སྐྱེས་ཏེ་ཅང་མི་སྨྲ་བར་གྱུར་ཏོ། །དེ་ནས་རྒྱལ་པོ་ཟླ་འོད་ཀྱིས་
ཡང་དག་པའི་སྨོན་ལམ་བཏབ་པ། ལྷ་དང་ཀླུ་དང་གནོད་སྦྱིན་དྲི་ཟ་མིའམ་ཅི། །
འབྱུང་བོ་མཐུ་ཆེན་ལྡན་པ་དེ་དག་འདིར་གསོན་ཅིག་ །བདག་འབད་འདི་ནི།
མཐོ་རིས་བདེ་དང་རང་རྒྱལ་དང་། ། འཇིག་རྟེན་ཕྱིར་མིན་འགྲོ་བ་སྡུག་བསྔལ་
གདུངས་པ་ལ། །མ་བརྒལ་བསྒྲལ་ཞིང་མ་གྲོལ་སྒྲོལ་བར་བྱ་བའི་ཕྱིར། །ཡོངས་སུ་
མྱ་ངན་མ་འདས་པ་རྣམས་འདས་བྱའི་ཕྱིར། ། བདག་འབད་འབད་པ་ ཀུན་ཏུ་
གཞན་དོན་མཆོག་འགྱུར་ཕྱིར། ། དེ་བཞིན་གཤེགས་པ་འཇིག་ རྟེན་འདྲེན་པར།
འགྱུར་བར་ཤོག །དེ་ཡི་སྐུ་གདུང་ཕྱོགས་སུ་རྒྱས་ཤིང་འཕེལ་འགྱུར་ཏེ། ། མཆོད་
རྟེན་གྱུར་པས་འགྲོ་རྣམས་མཐོ་རིས་འགོད་པར་ཤོག །དེ་སྐད་ཅེས་སྨྲས་ནས།
ཙམ་པ་ཀའི་ཤིང་ལ་གཙུག་ཕུད་བཅིངས་ནས་བྲམ་ཟེ་ལ་བོས་ཏེ་སྨྲས་པ། བྲམ་ཟེ་
ཆེན་པོ་ཚུར་ཤོག གེགས་མ་བྱེད་པར་ངའི་མགོ་ཁྱེར་ཅིག དེ་ནས་རྒྱལ་པོ་ཟླ་
འོད་ཉིད་ཀྱིས་ལུས་ཀྱི་མཐུ་དང་སྟོབས་ཡང་དག་པར་བསྐྱེད་ནས་བྲམ་ཟེ་ལ་སྙིང་རྗེ་
ཆེན་པོ་ལྷན་ཅིག་ཏུ་འགྲོ་བ་དང་དབྱུང་བའི བྱང་ཆུབ་པའི་སེམས་བསྐྱེད་ནས་མགོ་
བཅད་དེ་བྲམ་ཟེ་དྲག་པོའི་མིག་ལ་བྱིན་ནོ། །དུས་བྱས་པ་དང་ཚངས་པའི་འཇིག་
རྟེན་ལས་ཤིན་ཏུ་འདས་ནས་ཕུལ་དུ་བྱུང་བའི་དགེ་རྒྱས་ཀྱི་ལྷའི་ནང་དུ་སྐྱེས་སོ། །
567



དེ་ནས་སྟོང་གསུམ་ས་ཆེན་རི་དང་བཅས། །ཀུན་ཏུ་བསྐྱོད་ཅིང་རྒྱ་མཚོ་འཁྲུགས་
པར་གྱུར། །ལྗོན་པ་མེ་ཏོག་འབྲས་བུ་དང་བཅས་པ། །རླུང་གིས་བསྐྱོད་པ་བཞིན་
དུ་དུས་གཅིག་འགུལ། །རྗེས་བསྐྱོད་མེ་ཏོག་ཚོགས་རྣམས་སྤྲིན་བཞིན་ཆགས། །ལ་
ལ་དག་ཏུ་ཕྲེང་བ་བརྒྱུས་པ་བཞིན། །ལྷ་རྣམས་གུས་པའི་རྣ་ཆ་གཡོ་བཞིན་དུ། །དེ་
ཡི་སྐུ་གདུང་འཛིན་པའི་ས་ཕྱོགས་དེར། །སྣ་ཚོགས་དྲི་དང་མེ་ཏོག་ཆར་བ་བབ། །
གང་ན་རྒྱལ་པོ་ཟླ་འོད་དེ་ཡི་དབུ། །བྲམ་ཟེས་ཁྱེར་ཏེ་ཕྱི་རོལ་ སོང་མ་ཐག །
ཐམས་ཅད་མི་རྟག་འཇིག་རྟེན་སྟོངས་སོ་ཞེས། ། མྱ་ངན་ ཤུགས་ཀྱིས་ སྒྲ་རྣམས་
འབྱིན་པར་གྱུར། ། རྒྱུ་དེས་མི་རྟག་བདག་མེད་མངོན་གྱུར་ཏེ། །འཇིག་རྟེན་བདེ་
ལ་སེམས་པ་མེད་གྱུར་ནས། །བསམ་གཏན་མཐུ་རྣམས་རབ་ཏུ་དགྱེས་གྱུར་ཏེ། །
ལྷ་ རྣམས་ནང་དུ་སྐྱེས་པར་གྱུར་ ཞེས་ གྲགས། ། འདི་ལྟ་བུའི་ ཕྱིས་བྱུང་བའང་།
རྒྱལ་པོ་ཟླ་འོད་དེ་བཞིན་གཤེགས་པ་སྟེ། ། བྲམ་ཟེ་དྲག་པོའི་མིག་ནི་ལྷས་སྦྱིན་
ཡིན། །བློན་པོ་ཟླ་བ་ཆེན་པོ་ས་འཛིན་གཉིས། །ཤཱ་རིའི་བུ་དང་མོའུ་འགལ་བུ་ཡིན་
ནོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་སྦྱིན་པ་དང་སྨོན་ལམ་དང་གཞན་ལ་
ཕན་པར་བྱེད་པའི་མཐུ་ནི་དཔག་ཏུ་མེད་དོ། ། དེ་བཞིན་དུ་སངས་རྒྱས་ཀྱི་ཡོན་
ཏན་བསྔགས་པ་དང་ཆོས་ཀྱང་བྱ་དཀའ་བ་དུ་མས་བསྒྲུབས་པ་ཡིན་ནོ་ཞེས་སྦྱར་
བར་བྱའོ། །རྒྱལ་པོ་ཟླ་འོད་ཀྱི་སྐྱེས་པའི་རབས་ཏེ་བརྒྱད་ཅུ་གཉིས་པའོ། ། ། །
1:|: དུས་གྱི་གསུམ་པ། རྒྱལ་པོ་ཤི་བི་བའི་སྐྱེས་པའི་རབས།
༈ སྐྱེས་བུ་དམ་པ་རྣམས་ནི་སྙིང་རྗེ་ཆེན་པོའི་སྟོབས་ཀྱིས་བདག་ཉིད་ཀྱི་སྡུག་
བསྔལ་ཁྱད་དུ་བསད་དེ། གཞན་གྱི་དོན་སྤྱོད་པ་ལ་ཞུམ་པ་མེད་པར་འགྱུར་རོ། །
དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་ཡུལ་ཤི་སི་ཞེས་བྱ་བའི་
ལྗོངས་ཀྱི་གྲོང་ཁྱེར་ཆེན་པོ་འབྱོར་བ་རྒྱས་པ་བདེ་བ། ལོ་ལེགས་པ་སྐྱེ་བོ་མང་པོ་
དང་མིས་གང་བ། འཇིག་རྟེན་གྱི་འབྱོར་བ་ཐམས་ཅད་ཀྱིས་འཕགས་པ་བྱུང་སྟེ།
དེར་རེ་ཞིག་བཅོམ་ལྡན་འདས་འདི་བྱང་ཆུབ་ཀྱི་སྤྱད་པ་སྤྱོད་པའི་ཚེ། ཤི་བི་བའི་
568



རྒྱལ་པོར་སྐྱེ་བ་ཡོངས་སུ་བཟུང་ངོ་ཞེས་གྲགས་སོ། ། དེ་ནི་མི་ཡིས་འཇིག་རྟེན་་
ཡོངས་བཟུང་བ། ། གཞན་གྱིས་མུན་པ་རབ་ཏུ་སེལ་བྱེད་པས། | མཚན་མོའི་ས་
མཚན་མ་ཟླ་འོད་དྲི་མེད་བཞིན། ། རྣམ་པར་དཀར་བའི་དཔལ་གྱིས་ལྷམ་མེ་་༌་
མཛེས། །དེ་ཡི་དད་པའི་ལྷུན་པོ་རབ་བརྟན་པས། ། དགེ་བའི་ལམ་ལ་གཞན་པས་
འཕགས་པར་སྣང་། །རང་གཞན་དོན་ལ་ཉེས་སྤྱོད་རླུང་གིས་ནི། ། རྣམ་པར་མི་
གཡོ་དེ་ནི་རབ་ཏུ་བརྟན། །དེ་ནི་འཕགས་པའི་རིན་ཆེན་ཁོར་ཡུག་གིས། །རབ་ཏུ་
བསྐོར་ཞིང་ཤིན་ཏུ་གསལ་བར་བཀྲམ། །སྐྱེ་དགུ་ལྷ་ཡི་ཚོགས་རྣམས་ཀྱིས་བསྟེན་
པ། ། དེ་ཡི་སྙིང་རྗེའི་སྤྲིན་དཔུང་གཡོ་བ་ལས། ། སྦྱིན་པའི་ཆར་རྒྱུན་མངོན་པར་
འཐོན་བྱས་ཏེ། ། དམན་པའི་ཞིང་ལ་ལེགས་པར་ཕབ་པ་ཡིས། ། ཡོན་ཏན་མྱུ་གུ་
སྣང་བར་བྱེད་འགྱུར་ཞིང༌། ། མངོན་མཐོའི་པད་ཚལ་རྒྱས་པས་འབྱོར་པ་ཡི། །
ཟེའུ་འབྲུ་རྣམས་ནི་དགའ་བས་དགོད་པ་བཞིན། །གསལ་བར་གྱུར་ཅེས་ལྷ་ཡི་རྔ་སྒྲ་
བཞིན། །ས་ཡི་སྟེང་ན་དེང་སང་དུས་ནའང་གྲགས། ། དེ་ལྟར་བདག་ཉིད་ཆེན་པོ་
དེ་ཆགས་པ་མེད་པར་གཏོང་བ་ཆེན་པོ་ལ་ཡོངས་སུ་གནས་པས་དགེ་སྦྱོང་དང་བྲམ་
ཟེ་དང་བཀྲེན་པོ་རྣམས་ལ་ཡོངས་སུ་མི་གཏོང་བ་མེད་ཅིང༌། ། ཁྱད་པར་དུའང་
ནད་ཀྱིས་གདུངས་པའི་སྐྱེ་བོ་རྣམས་ལ་ལྷག་པར་བརྩེ་བར་བྱེད་པ་དང་ལྡན་པར་
གྱུར་ཏོ། ། དེ་ལྟ་བུའི་ཡོན་ཏན་གྱི་དྲི་བསུང་སྐྱེ་བོ་དག་གི་རླུང་གིས་ཡོངས་སུ་བདས་
པས་ཕྱོགས་ཐམས་ཅད་དུ་ཁྱབ་པར་གྱུར་པ་ལས་ཅི་ཙམ་ན་རྒྱལ་པོའི་ཕོ་བྲང་འཁོར་
དེ་ནས་ཧ་ཅང་ཡང་ཐག་མི་རིང་བ་ཞིག་ན་མི་ཞིག་ནད་ཆེན་པོས་ཡོངས་སུ་ཟིན་
ཅིང་སྨན་པ་རྣམས་ཀྱིས་ཡོངས་སུ་བོར་བ་སྨན་གཞན་གྱིས་འཚོ་བའི་གོ་སྐབས་མེད་
པ་ཞིག་རྒྱལ་པོའི་ཕོ་བྲང་འཁོར་དེར་འཁྱམ་ཞིང་དོང་བ་ལས་སའི་ཕྱོགས་དེར་
ཕྱིན་པར་གྱུར་ཏོ། ། དེའི་ཚེ་ཤི་བི་བའི་རྒྱལ་པོ་སྙིང་རྗེ་ཆེན་པོའི་བདག་ཉིད་ཅན་
སེམས་ཅན་ཐམས་ཅད་ལ་ཕན་པར་འདོད་པ། རྒྱང་རིང་པོ་ནས་འཕགས་པའི་
སྐྱེ་བོ་ཕོངས་པ་དང་ནད་པ་རྣམས་ལ་ཕན་གདགས་པར་འདོད་པ་དེ་རྒྱལ་པོའི་
ལོངས་སྤྱོད་ཀྱི་འབྱོར་པ་ཆེན་པོས་ཀྱང་བག་མེད་པར་མ་གྱུར་ཅིང་བརྩོན་འགྲུས་
569



དང་ལྡན་པས་ནང་བར་སྔ་བར་ལངས་ཏེ།། བདག་ཉིད་ཀྱི་ཕ་མ་ལ་སྲི་ཞུ་བྱེད་ཅིང་
ཀུན་ཏུ་ལྟེ་བར་བྱེད་པ་དང༌། ། སོས་ཀའི་དུས་ལ་བབ་པའི་སྐྱེད་མོས་ཚལ་གྱི་མེ་
ཏོག་གི་ཕྲེང་བ་ཁ་འབུས་པ་ཀུན་ཏུ་འཛུམ་པ་ལྟ་བུའི་ཚོགས་ཀྱིས་གང་ཞིང་། ལྗོན་
པའི་ཕྲེང་བ་ལ་ལོ་འདབ་གསར་པའི་རྒྱན་གྱིས་བརྒྱན་པའི་ཡན་ལག་རླུང་གིས་
བསྐྱོད་པའི་གར་མཛེས་པ་བྱེད་ཅིང་། བྱའི་ཚོགས་སྒྲ་སྙན་པ་དུ་མ་དག་གིས་གླུ་
དབྱངས་ཀྱི་བསྟོད་པ་ལྟ་བུ་དག་ཀྱང་ལྟ་འདོད་པའི་ཕྱིར་རང་གི་ཕོ་བྲང་ནས་བྱུང་
ངོ༌། །དེ་ནི་འཇིག་རྟེན་ལོངས་སྤྱོད་རྣམས། །སྙིང་པོ་མེད་པར་གསལ་རིག་ཀྱང་། །
གཞན་ལ་ཕན་པར་སྤྱོད་པ་ཡི། །དམ་པས་འཇིག་རྟེན་ཚུལ་རིག་སྟོན། །ཀུ་མུ་ད་ཡི་
ཕྲེང་བ་དག །རྟོག་པ་མེད་ཀྱང་ཟླ་འོད་དང༌། ། ཕྲད་པས་དགོད་པ་བཞིན་དུ་
སྣང་། །དེ་ཡང་འཇིག་རྟེན་ཚུལ་རིགས་ཡིན། །དེ་བཞིན་དམ་པ་གཞན་གྱི་དོན་
བརྩོན་པ། །འཇིག་རྟེན་ཕན་ཕྱིར་ཀུན་ཏུ་རྒྱུ་བ་ཡང་། ། སྐྱེ་བོ་རྣམས་ཀྱི་བློ་བཞིན་
རྗེས་འཇུག་པས། །སོས་ཀའི་སྐྱེད་མོས་ཚལ་གྱི་དགའ་སྟོན་དག ་་ལྕི་བ་བཞིན་དུ་
ཕྱི་རོལ་ཀུན་ཏུ་རྒྱུ། །དེ་ལྟར་རྒྱལ་པོ་དེ་བདག་ཉིད་ཀྱི་བཙུན་མོའི་ཚོགས་དང་བློན་
པོའི་འཁོར་ཉུང་ཟད་ཅིག་དང་བཅས་པ་སྙིང་རྗེའི་མིག་གིས་སྐྱེ་བོ་ཕོངས་པ་རྣམས་
ལ་ལྟ་ཞིང་སྐྱེད་མོས་ཚལ་གྱི་གཞིར་སོང་བ་ན། ། མི་ཞིག་ནད་ཀྱི་ཚོར་བ་དྲག་པོས་
ཡོངས་སུ་གདུངས་པས་རང་ཉིད་ཀྱི་དབུགས་ངར་ངར་བོར་ནི་གྱུར།། མིག་ནི་
མཆི་མས་གང༌། ལག་པ་ནི་མཁར་བ་ལ་བརྟེན་བཞིན་དུ་དལ་བུས་རྒྱལ་པོའི་དྲུང་
དུ་འོངས་ནས། སྐད་ཆུང་དུས་ལྷ་བདག་བྲོ་ནད་འདི་ལས་ཡོངས་སུ་བསྐྱབ་ཏུ་
གསོལ། སྲོག་སྩལ་ཏུ་གསོལ་ཞེས་སྙིང་རྗེ་རྗེ་སྐད་དུ་གསོལ་བ་འདེབས་སོ། །དེ་
ནས་ས་བདག་སྙིང་རྗེའི་རང་བཞིན་ཅན། ། སྐྱེ་བོ་ནད་ཀྱིས་གདུངས་པ་དེ་མཐོང་
ནས། །གཞན་གྱི་སྡུག་བསྔལ་རང་གིས་ཁུར་གྱུར་པས། ། མཆི་མ་གཡོ་བཞིན་བློན་
པོ་རྣམས་ལ་སྨྲས། །ཤེས་ལྡན་དག་དེང་ལ་ངའི་ཡུལ་ན་གནས་པའི་སྨན་པ་རྣམས་
ཁུག་ཅིག་དང་། འདི་ལྟ་བུའི་མི་ནད་ཐམས་ཅད་ཀྱིས་གཟིར་བ་མགོན་སྐྱབས་
མེད་པ་འདི་ནད་འདི་ལས་ཡོངས་སུ་ཐར་བར་བྱའོ། ། དེ་སྐད་ཅེས་སྨྲས་པ་དང་
570



བློན་པོ་རྣམས་ཀྱིས་གྲོང་ཁྱེར་གྱི་སྨན་པ་རྣམས་ཡོངས་སུ་བསྡུས་ཏེ་རྒྱལ་པོའི་སྤྱན་
སྔར་དོང་བ་ལས། བཀའ་སྩལ་པ། ཤེས་ལྡན་དག་མི་འདི་ནད་འདི་ལས་་་
ཡོངས་སུ་ཐར་བའི་ཕྱིར་སྨན་པའི་གཙོ་བོ་ཁྱེད་རྣམས་ཀྱིས་སྨན་དང་དཔྱད་ཅི་ལྟ་
བུས་འཚོ་པར་གྱུར་པ་བརྟག་པར་གྱིས་ཤིག སྨན་པ་རྣམས་ཀྱིས་ཀྱང་བཀའ་
བཞིན་དུ་འཚལ་ཞེས་རྒྱལ་པོའི་ལྟར་མཉན་ཏེ་ནད་པ་དེ་ལ་ཡོངས་སུ་བརྟགས་ཤིང་།
བློ་གྲོས་གཅིག་ཏུ་མཐུན་པར་གྱུར་ནས་རྒྱལ་པོ་ལ་གསོལ་བ། ལྷ་འདིའི་སྨན་ནི་
ཤིན་ཏུ་དཀོན་ལེགས་སོ། ། རྒྱལ་པོས་སྨྲས་པ། སྨན་དེ་ཅི་ལྟ་བུ་ཞིག་སྨན་པ་
རྣམས་ཀྱིས་གསོལ་པ། ལྷ་འདིའི་སྨན་ནི་སྐྱེས་བུ་ཐོག་མར་བཙས་པ་ནས་ནམ་
དུའང་གཞན་ལ་ཁོང་ཁྲོ་བ་མ་མྱོང་བ་ཞིག་གི་ཁྲག་ནས་ཐུག་དང་སྦྱར་ཏེ་སྩལ་ཏུ་
ཡོད་ན་ནི་ནད་འདི་ཡོངས་སུ་སོས་པར་འགྱུར་ལགས་ཀྱིས། གཞན་གྱིས་ནི་འཚོ་བར་
མི་འགྱུར་རོ། ། དེ་སྐད་ཅེས་སྨྲས་པ་རྒྱལ་པོས་ཐོས་ནས་འདི་སྙམ་དུ་སེམས་སོ། །
ནད་ཀྱི་སྡུག་བསྔལ་འགྱུར་བའི་སེམས་ཅན་ལ། །ཕན་པར་འདོད་ཀྱང་དེ་ལྟ་བུ་ཡི་
སྨན། ། སྙིང་རྗེའི་བདག་ཉིད་ཅན་ལ་ཤིན་ཏུ་དཀོན། །མི་རྣམས་རྒྱུད་ཀྱང་ཁྲོ་དང་
བཅས་པ་ཡིན། ། ཁྲོ་མེད་རྣམས་ཀྱང་ལུས་ལ་ཆགས་དང་བཅས། ། དེ་བས་འདིར་
ནི་རབ་བརྟགས་པས། ། བདག་ནི་ཤེད་བྱེ་ཚུན་ཆད་དུ། ། གཞན་ལ་ཁྲོས་པའང་
ཡོང་མི་དྲན། ། འདིར་ནི་གཞན་དུའང་བརྟག་བྱ་སྟེ། ། སྦྱིན་ པའི་ཚུལ་འདི་མ་
ཉམས་བྱ། ། དེ་ལྟར་བློ་ལ་ངེས་པར་གྱུར་ཏེ་བདག་ཉིད་ཀྱི་ཕ་མའི་དྲུང་དུ་སོང་སྟེ་
སྨྲས་པ། ཡབ་ཡུམ་བདགི་སྔོན་སུ་ལའང་ལན་འགའ་ཁྲོས་པ་མཆིས་སམ། །སྨྲས་
པ། བུ་ཁྱོད་ནི་ གང་ གི་ ཚེ།། བདག་ ཅག་ གི་ སྤང་ དུ་བླངས་ པ་དེའི་ཚེ་ན།
བདག་ཅག་ཀྱང་ཁྲོ་བ་ཞི་བར་གྱུར་ན། ཁྱོད་ནི་སུ་ལའང་ཁྲོ་བར་བྱེད་པ་ལྟ་སྨོས་
ཀྱང་ཅི་དགོས། དེ་ལྟར་སྨྲས་པ་ཐོས་ནས་བདག་ཉིད་ཆེན་པོ་དེ། ད་ནི་སྨན་
རྙེད་པར་གྱུར་ཏོ་སྙམ་སྟེ། གཞན་ལ་ཕན་པའི་དགའ་བ་ཡིས། ། རང་གི་སྡུག་
བསྔལ་ཁྱད་བསད་དེ། ། དགའ་བའི་གཏམ་སྙན་ཐོས་པ་བཞིན། །བཞིན་མདངས་
ལྷག་པར་གསལ་བར་གྱུར། །དེ་ནས་སྨན་པ་རྣམས་ལ་སྨྲས་པ། ་ ཁོ་བོའི་ལུས་ཀྱི་
577



རྩ་རྣམས་བཀྲོས་ལ་སྨན་དུ་བྱ་བ་དེ་གྱིས་ཤིག ། སྨན་པ་རྣམས་ཀྱིས་སྨྲས་པ། ལྷ་
བདག་ཅག་ནི་མི་ཕལ་བའི་ཆེད་དུ་ལྷའི་སྐུ་ལ་མཚོན་གྱིས་འདེབས་པར་མི་བགྱིད་
དོ། །དེ་ལ་རྒྱལ་པོས་སྨྲས་པ། | སྐྱེ་བོ་རྣམས་ཀྱི་སྡུག་བསྔལ་ཞི་བྱེད་ཅིང༌། །མགོན་
མེད་མགོན་དུ་གྱུར་པས་རྒྱལ་པོ་ཞེས། ། གྲགས་པའི་མིང་ནི་དོན་ཡོད་མི་འགྱུར་
བའི། ། རྒྱལ་སྲིད་འཛིན་ལ་མཁས་པ་སུ་ཞིག་སེམས། །ཁྱུ་མཆོག་བཞིན་དུ་འབངས་
ལ་ཕན་བྱེད་པ། །ས་བདག་དེ་ནི་ལྷ་ཞེས་བརྗོད་པ་ཡིན། །ཁྲག་ཙམ་གྱིས་ནི་གཞན་
ལ་ཕན་གྱུར་པ། ། དམ་པ་སུ་ཞིག་དེ་ལ་དགའ་མི་བྱེད། ། དོན་མེད་རྨོངས་ པས་
འཇིག་རྟེན་འཁོར་བ་ན། ། གཞན་ལ་ཕན་པ་ཏིལ་ཙམ་མེད་པར་ཡང་། །ཁྲག་
ཟགས་པ་དག་རྒྱ་མཚོའི་ཀླུང་དང་མཉམ། །དེ་བས་འདིར་ནི་རང་གཞན་དོན་ཅན་
ཕྱིར། ། གྲོགས་མི་བྱེད་པ་བདུད་ཀྱི་དབང་དུ་འགྱུར། ། དེ་ལྟར་རྗེས་སུ་བསྟན་ནས་
བདག་ཉིད་ཆེན་པོ་དེས། ། རང་ཉིད་ཀྱིས་མཚོན་རྣོན་པོ་བླངས་ཏེ་ཡན་ལག་གི་རྩ་
བོ་ཆེ་དག་གཏུབས་ཏེ་ཁྲག་དང་ནས་ཐུག་ཡོངས་སུ་སྦྱོར་བ་ནད་པ་དེ་ལ་བླུད་དོ། །
དེ་ལྟ་བུའི་སྤྱོད་པ་དེ་བཙུན་མོ་དང་གཞོན་ནུ་དང་། བློན་པོ་དང་གྲོང་གི་མི་
རྣམས་ཀྱིས་མཐོང་ཞིང་ཐོས་པར་གྱུར་ནས་རྒྱལ་པོ་ཉམ་ཉེས་པར་གྱུར་དུ་དོགས་
ནས་མྱ་ངན་བྱེད་པ་ལ་ཞུགས་པར་གྱུར་ཏོ། ། ཡུལ་སྣ་ཚོགས་ནས་ལྷགས་པའི་སྐྱེ་
བོའི་ཚོགས་རྣམས་ཀྱིས་ཀྱང་འདི་སྐད་དུ་བརྗོད་པར་གྱུར་ཏོ། ། མི་ངན་ཕལ་བ་
གཅིག་ཕྱིར་ས་ཡི་བདག །ཤི་བིའི་རྒྱལ་པོའི་ལུས་ཉམས་འགྱུར་བྱེད་པ། །འདི་ནི་
རྒྱལ་སྲིད་མཆོག་གི་ཚུལ་ཉམས་པས། ། ཚུལ་མིན་ལམ་ལ་ བཟོད་ པའི་སྐྱེ་བོ་དད་
ཉམས། ། ས་བདག་སྙིང་རྗེའི་རང་བཞིན་མཐུ་ཆེ་ཡང༌། །གཅིག་ཕྱིར་རྒྱལ་སྲིད་
ཉམས་པར་མི་འགྱུར་གྲང་། ། དེ་ལྟར་སྨྲ་བར་གྱུར་པ་ལས་རྒྱལ་པོ་དེས་སྐྱེ་བོའི་
ཚོགས་དེ་དག་ཐམས་ཅད་དབུགས་ཕྱུང་ཞིང་། ཐབས་དེས་ཟླ་བ་དྲུག་ཏུ་རང་གི་ལུས་
ཀྱི་ཁྲག་གིས་ནད་ཀྱིས་ཡོངས་སུ་བཏབ་པའི་སྐྱེ་བོ་དེ་འཚོ་བར་བྱས་ཤིང་དེའི་ནད་ཞི་
བར་གྱུར་ཏོ། །གནས་གཙང་མའི་ལྷའི་བུ་རྣམས་ཀྱིས་ཀྱང་སྐྱེས་བུ་དམ་པ་དེའི་ལུས་
ཀྱི་སྟོབས་དང་གཟི་བརྗིད་ལྷག་པར་བསྒྲུབ་པ་ལ་བརྩོན་པར་གྱུར་ཏེ། ས་བདག་
572



དེ་ནི་སྙིང་རྗེའི་མཐུ་ཆེ་བས། ། བདག་གི་སྡུག་བསྔལ་རིང་དུ་སྤངས་པར་གྱུར། །
ཙན་དན་དམར་པོ་ལྟ་བུའི་ཁྲག་གི་རྒྱུན། ། དེ་ཡང་ཡོངས་སུ་ཟད་པར་གྱུར་མེད་
ཅིང༌། །སྟོབས་ཀྱང་མ་ཉམས་གཟི་བརྗིད་མ་ཉམས་པས། ། སྐྱེ་དགུ་རྣམས་ནི་ལྷག་
པར་ངོ་མཚར་གྱུར། །དེ་ཡི་མཐུ་ཡིས་ལྷ་རྣམས་ཡིད་གཡོས་ནས། །གྲགས་པ་སྙན་
པའི་དྲི་བསུང་བཟང་བོ་དག 1:|: །སྲིད་གསུམ་འཕྲོ་བས་གསལ་བར་བྱེད་པ་་་་་་
བཞིན། ། སྟོབས་དང་གཟི་བརྗིད་རབ་ཏུ་བསྒྲུབ་པར་གྱུར། ། གང་གི་ཚེ་མི་དེའི་
ནད་ཞི་བར་གྱུར་པ་དེའི་ཚེ། ཤི་བྱིའི་རྒྱལ་པོས་མི་དེ་ལ་གྲོང་བརྡལ་གྱི་མཆོག་ལྔ་
བྱིན་ནས་ཝཱ་རཱ་ཎ་སཱི་ན་གཙོ་བོར་བཀུར་བར་གྱུར་ཏོ། ། དེ་ལྟ་བུའི་རྨད་དུ་བྱུང་བའི་
སྤྱོད་པ་ཆེན་པོས་ཕན་གདགས་པའི་སྒྲ་སྦྱིན་གྱི་རྔ་སྒྲ་ལྟ་བུར་ཕྱོགས་ཀུན་ཏུ་རྒྱས་པར་
གྱུར་པ་ལས། སྐྱེ་བོའི་ཚོགས་རྣམས་ཀྱིས་ཆེད་དུ་བརྗོད་པ། ། ཨེ་མའོ་ས་བདག་
རྒྱལ་པོ་ཆེ། །འབངས་ལ་ཕན་པའི་དོན་སྤྱོད་པ། ། བདག་གི་ལུས་ལ་ལྟོས་མེད་
པས། ། ཁྲག་ཀྱང་ཡོངས་སུ་སྦྱིན་བྱེད་པ། ། དེ་ལྟར་སྐྱེས་བུ་གཞན་དག་གིས། །
བཏུང་བའང་སྦྱིན་པར་བྱེད་མི་འགྱུར། །གསེར་གྱི་རི་བོ་ལྟ་བུའི་ལུས། ། པདྨའི་
འདབ་མ་ལྟར་འཇམ་པ། །ཨུཏྤལ་མཛེས་འདྲའི་སྤྱན་གྱིས་ནི། །གཟི་བྱིན་མཚོན་ཆ་
རྣོན་པོ་ཡིས། ། མངོན་དུ་ཕུག་སྟེ་ཁྲག་གི་རྒྱུན། །གཞན་ལས་ཕྱུང་བ་ལྟ་བུར་་་་
དགོངས། །གང་གི་ནད་ཀྱི་སྡུག་བསྔལ་དག །གསོ་བྱེད་སྨན་ནི་གཅིག་བུ་སྟེ། །
སླར་ལ་འབྱོར་པའི་ཡུལ་གྲུ་རྣམས། ། སྐྱེས་བཞིན་སྦྱིན་པར་མཛད་དོ་ཞེས། །མཐོང་
ཞིང་ཐོས་ཀྱང་རྨི་ལམ་བཞིན། །ཐེ་ཚོམ་ཟ་བར་བྱས་པ་འདྲ། ། འདི་འདྲའི་ས་
བདག་གིས་བཟུང་བའི། །སྐྱེ་བོ་རྣམས་ནི་སྐལ་བ་བཟང༌།། ས་བདག་ཕལ་ཆེར་
རང་གི་སྲིད་ལས་རང་དབང་གྱུར་པ་བདག་ཉིད་ཀྱི། ། ལུས་སྲུང་ཕྱིར་དང་གནས་
སྐབས་བདེ་བ་ཚོལ་བའི་ཕྱིར་དུ་རྒྱལ་སྲིད་སྤྱོད། ། སྙིང་རྗེའི་བདག་ཉིད་འགྲོ་ལ་བརྩེ་
བས་རང་གི་ལུས་ལ་ལྟོས་མེད་པར། ། རྒྱལ་པོའི་གཙུག་ལག་འགལ་བར་བྱས་བཞིན་
ཉིད་ཀྱི་ལུས་ ཀྱང་ ལྟོས་ མེད་ བཏང༌། ། ཞེས་ བྱ་ བ་ ལ་ སོགས་ པས་ བསྟོད་ ཅིང་།
རྨད་དུ་བྱུང་བའི་སྤྱོད་པ་ལ་དགའ་བའི་མིག་བགྲད་པའི་སྐྱེ་བོ་ལྷགས་པ་རྣམས་ཀྱིས་
573



མི་དེ་ལ་དྲིས་པ། ཀྱེ་ནང་རྗེ་ཁྱོད་ལ་རྒྱལ་པོས་རང་གི་ཁྲག་གིས་འདི་སྲིད་ཅིག་
རིམ་གྲོ་བྱས་སོ་ཞེས་གྲགས་པ་རྨད་དུ་བྱུང་བའི་སྤྱོད་པ་དེ་བདེན་ནམ། །དེ་སྐད་
ཅེས་དྲིས་པ་ན་ངན་པའི་བདག་ཉིད་ཅན་དེས་སྨྲས་པ། བདག་ལ་དེ་ཡིས་ཅི་ཞིག་
བྱས། ངན་ཁྲག་ལྟ་ཞིག་ས་ལ་ཕོའམ་གཞན་ལ་བྱིན་ཡང་རུང་སྟེ་དེ་ལ་ངོ་མཚར་ཅི་
ཞིག་ཆེ། དེ་སྐད་ཅེས་སྨྲས་མ་ཐག་ཏུ། །བྱས་པ་མི་བཟོ་རྨད་བྱུང་དེ་སྨད་་་་
པས། ། དེ་མ་ཐག་ཏུ་དེ་ཡི་ཁང་ཁྱིམ་ནོར། །ཉེ་འཁོར་བཅས་པ་མེ་རུ་འབར་གྱུར་
ཏེ། ། ནགས་ཀྱི་མེ་ལྕེ་གཏུམ་པས་རྩྭ་བཞིན་བསྲེགས། ། ཕན་འདོགས་བྱེད་ལ་བྱས་
པ་མི་གཟོ་བ། ། དེ་ཡི་ཉེས་པར་འདིར་ནི་མངོན་སུམ་གྱུར། །འདི་ལྟ་བུའི་ཕྱིས་བྱུང་
བའང་བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དེའི་ཚེ་དེའི་དུས་
ཀྱི་རྒྱལ་པོ་ཤི་བི་བ་གང་ཡིན་པ་དེ་ནི་ང་ཉིད་ཡིན་ནོ། ། མི་གཏི་མུག་པ་མ་ཤེས་པ་
དྲིན་དུ་མི་གཟོ་བའི་བདག་ཉིད་དེ་ནི་ལྷ་སྦྱིན་ཡིན་ནོ་ཞེས་གསུངས་སོ། ། དེ་ལྟ་བས་
ན་སྐྱེས་བུ་དམ་པ་རྣམས་ནི་གཞན་གྱི་དོན་ལ་བརྩོན་པའི་སྟོབས་ལྷོད་པར་མི་འགྱུར་
རོ། ། ཞེས་བརྗོད་པར་བྱའོ། །དེ་བཞིན་དུ་ཕན་པར་བྱེད་པ་ལ་བྱས་པ་དྲིན་དུ་མི་
གཟོ་བ་ནི་མྱུར་དུ་སྡུག་བསྔལ་བར་འགྱུར་རོ་ཞེས་དྲིན་དུ་མི་གཟོ་བའི་ཉེས་དམིགས་
བསྟན་པ་ལའང་བརྗོད་པར་བྱའོ། །རྒྱལ་པོ་ཤི་བི་བའི་སྐྱེས་པའི་རབས་ཏེ་བརྒྱད་ཅུ་
གསུམ་པའོ། ། ། ། གཡོ། །
བ འི་གནས་ ༡ :11:༡ ག་
མ་བ་གྱ་བཞི་པ། སྟོན་པ་རྩིབས་ཀྱི་མུ་ཁྱུད་ཀྱི་སྐྱེས་པའི་རབས། །
༣ སྐྱེས་བུ་དམ་པ་རྣམས་ནི་སྲིད་པ་གཞན་དུ་ཡིད་སྐྱོ་བ་ལ་གོམས་པར་གྱུར་
ཅིང་ཡང་དག་པའི་སྤྱོད་པས་འཇིག་རྟེན་གསལ་བར་སྟོན་པར་འགྱུར་རོ། །དེ་ཡང་
འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་མི་རྣམས་ཀྱིས་ཚེ་ལོ་བརྒྱད་ཁྲི་
ཐུབ་པར་གྱུར་པ་ན་འཛམ་བུའི་གླིང་འདི་ཉིད་དུ་བྲམ་ཟེ་ཤིང་སཱ་ལ་ཆེན་པོ་ལྟ་བུ་
རྩིབས་ཀྱི་མུ་ཁྱུད་ཅེས་བྱ་བ་བྱུང་ངོ་ཞེས་གྲགས་སོ། །དེ་ནི་བྲམ་ཟེའི་རིགས་ཆེན་
པོར་སྐྱེས་ཤིང་སྐྱེ་བའི་ལས་ཐམས་ཅད་རྫོགས་པར་བྱས་པ།། རིག་བྱེད་དང་་་
574



གསང་ཚིག་ལ་སོགས་པའི་ཡོན་ཏན་གྱི་གནས་ལེགས་པར་ཁོང་དུ་ཆུད་ཅིང་སྦྱངས་
པའི་སྟོབས་ཀྱིས་སེམས་ཅན་ལ་ཕན་པར་བྱེད་པའི་བསམ་པ་ཅན་དུ་གྱུར་ཏོ། །དེ་
ནི་རྨད་དུ་བྱུང་བའི་རིགས་སྐྱེས་པ། །སྤྱོད་ཚུལ་མ་ཉམས་རང་བཞིན་བཟང་པོས་
བརྒྱན། ། དེ་ཡི་རྒྱུད་ནི་མཁའ་བཞིན་དྲི་མ་མེད། ། ཆུ་གཙང་བཞིན་དུ་སྐྱེ་འགྲོའི་
ཉེར་སྤྱད་ཆེ། །འཇིག་རྟེན་རྒྱུན་བྱེད་ཕྲེང་བ་བརྒྱུས་པ་བཞིན། །ཚངས་པ་བཞིན་
དུ་བྱམས་པའི་དཔལ་གྱིས་མཛེས། ། རིགས་བྱེད་ཚུལ་གྱིས་བསྟན་བཅོས་ཉེར་སྟོན་
པ། ། དེ་ནི་ཆོས་དང་འགལ་བ་ཡོད་མི་བྱེད། །དེའི་ཚེ་འཛམ་བུའི་གླིང་འདི་ཉིད་
ཀྱང་འབྱོར་ཞིང་རྒྱས་ལ་བདེ་བ་ལོ་ལེགས་པ་སྐྱེ་བོ་མང་པོས་གང་བར་གྱུར་ཏོ། །
དེའི་ཚེ་རྒྱལ་པོ་བྱེད་ལྡན་ཞེས་བྱ་བ་རྣམ་པར་དག་པའི་སྤྱོད་ཚུལ་གྱིས་ས་ཆེན་པོ་
སྐྱོང་བར་བྱེད་པ་བྱུང་ངོ་། །དེ་ཚེ་མི་རྣམས་ཐམས་ཅད་ཀུན། །འདོད་པའི་བདེ་བ་
ལྡན་པ་སྟེ། །ཚ་དང་གྲང་བ་བཀྲེས་སྐོམ་དང་། །འདོད་དང་ཟ་དང་དགའ་བ་
ཡི། །ནད་ཀྱི་ཉེས་པ་མ་གཏོགས་པ། །གཞན་གྱི་འཁྲུག་པ་མེད་པར་གྱུར། །ལྗོན་པ་
མེ་ཏོག་འབྲས་བུ་རྣམས། ། དུས་སུ་སྨིན་ཅིང་ལེགས་བསྐྱེད་པས། ། སྐྱེ་བོ་དགའ་
བར་བྱེད་པ་ཡིས། །ཅ་ཅོ་འཕེལ་བར་བྱེད་པ་བཞིན། །རྣམ་པར་གཡེང་བའི་རྐྱེན་
གྱུར་པ། །དེ་ལྟར་ཀུན་ཏུ་གནས་པར་གྱུར། །དེའི་ཚེ་རྒྱལ་པོ་བྱེད་ལྡན་གྱི་སྐྱེད་མོས་
ཚལ་དམ་པ་ན་ཤིང་ནྱ་གྲོ་དྷའི་རྒྱལ་པོ་ཤིན་ཏུ་རབ་ཏུ་གནས་ཞེས་བྱ་བ་ཞིག་ཡོད་དེ།
དེའི་དྲུང་ན་བྲམ་ཟེ་ཆེན་པོ་རྩིབས་ཀྱི་མུ་ཁྱུད་ཤིང་སཱ་ལ་ཆེན་པོ་ལྟ་བུ་བྲམ་ཟེའི་ཁྱེའུ་
ལྔ་བརྒྱ་ཙམ་ལ་བྲམ་ཟེའི་གསང་ཚིག་སློབ་ཏུ་འཇུག་གོ །དེ་ནས་བྲམ་ཟེ་ཤིང་སཱ་ལ་
ཆེན་པོ་ལྟ་བུ་རྩིབས་ཀྱི་མུ་ཁྱུད་གཅིག་པུ་དབེན་པར་སོང་ནས་སེམས་པ་ལས་སེམས་
ཀྱི་རྟོག་པ་འདི་ལྟ་བུ་སྐྱེས་ཏེ་མི་རྣམས་ནི་ཚེ་ཐུང་ལ་ཚེ་ཕྱི་མར་འགྲོ་དགོས་ཏེ།
སྐྱེས་པ་ལ་མི་འཆི་བ་མེད་པས་དགེ་བ་བྱ་ཞིང་ཚངས་པར་སྤྱོད་པ་སྤྱད་དགོས་ན་
འོན་ཀྱང་ད་ལྟར་གྱི་མི་འདི་དག་ནི་འདི་ལྟ་སྟེ། དོན་སྤྱད་པ་དང་བསོད་ནམས་
སྤྱད་པ་དང་དགེ་བ་སྤྱད་པ་ལས་སེམས་ལས་ཆུང་དུར་གནས་པར་བྱེད་ཀྱིས་མ་ལ་
བདག་སྐྲ་དང་ཁ་སྤུ་བྲེགས་ལ་གོས་ངུར་སྨྲིག་བགོས་ཏེ་དད་པ་ཁོ་ནས་ཁྱིམ་ནས་ཁྱིམ་
575



མེད་པར་རབ་ཏུ་བྱུང་བར་བྱའོ་སྙམ་མོ། །ཀྱེ་མ་འཇིག་རྟེན་སྐྱེ་བོ་རྣམས། །སྟོན་གྱི་
དུས་ཚིགས་གསལ་བྱེད་པ། ། ཟླ་འོད་གསལ་བར་གྱུར་པ་དང་། །འབྲས་བུ་སྨིན་
ཅིང་ལྷུང་བ་དང་། ། སོས་ཀའི་དུས་ནི་མྱུ་གུ་དང་། ། ལོ་འདབ་སྐད་སྙན་ གསལ་
སྒྲོགས་པ། །ཁུ་བྱུག་ཅ་ཅོ་འབྱིན་པ་དག །མཐོང་བའི་རྐྱེན་གྱིས་ལང་ཚོ་འདི། །
འགྱུར་ཞེས་མྱ་ངན་མི་བྱེད་པར། ། དགའ་བ་འདི་ནི་གནས་མ་ཡིན། ། སོས་ཀ་མེ་
ཏོག་རྒྱས་པའི་དཔལ་ལྡན་པ། །ཡུད་ཙམ་གྱིས་ནི་སྨིན་ཅིང་རྙིངས་པ་དང་། །ལང་
ཚོའི་རྨ་བྱ་དགའ་བས་གར་བྱེད་པ། །ལོངས་སྤྱོད་འདབ་གཤོག་ཉམས་ནས་གཞན་
གྱུར་ཚེ། །འཇིག་རྟེན་པ་རྣམས་མྱ་ངན་གནས་སུ་གྱུར། །ཀྱི་ཧུད་འཇིག་རྟེན་བླུན་
པོ་ རབ་ ཏུ་ ཉམས། ། བྲམ་ཟེ་ཆེན་ པོ་ དེས་ དེ་ ལྟར་ བློ་ ལ་ ངེས་ པར་ བྱས་ ནས།
བདག་ཉིད་ཀྱི་རྗེས་སུ་འཇུག་པའི་བྲམ་ཟེའི་ཁྱེའུ་རྣམས་ལ་སྨྲས་པ། བྲམ་ཟེའི་
ཁྱེའུ་དག་ཤེས་པར་གྱིས་ཤིག འཇིག་རྟེན་གནས་པ་འདི་ནི་འདི་ལྟ་སྟེ་བག་མེད་
པ་འདོད་པ་ལ་མངོན་པར་ཞེན་པ་སྡུག་བསྔལ་བརྒྱ་ཕྲག་དུ་མས་རྣམ་པར་གཙེས་པ་
ཉམ་ང་བ་དང་གནོད་པ་དུ་མས་ཟིལ་གྱིས་ནོན་པ་སྲིད་པར་ཀུན་ཏུ་འཁོར་བའོ། །
རབ་ཏུ་བྱུང་བ་ནི་ཡོན་ཏན་ཐམས་ཅད་ཀྱི་འབྱུང་གནས་ཉེས་པའི་མུན་པ་སེལ་བས་
ཉི་མ་ལྟ་བུ། ཉོན་མོངས་པའི་གདུང་བ་སེལ་བས་ཟླ་བ་ལྟ་བུ། འཁོར་བའི་ཕ་
རོལ་ཏུ་ཕྱིན་པར་བྱེད་པས་གྲུ་བོ་ཆེ་ལྟ་བུ། དྲང་སྲོང་ཆེན་པོ་རྣམས་ཀྱི་རྒྱན་དུ་
བྱེད་པས་མེ་ཏོག་གི་ཕྲེང་བ་ལྟ་བུ་ཡིན་ཏེ། དེ་བས་ན་ཁོ་བོ་ནི་རབ་ཏུ་བྱུང་བར་
བྱེད་ན་ཤེས་ལྡན་རྣམས་ཅི་བྱེད། བྲམ་ཟེའི་ཁྱེའུ་རྣམས་ཀྱིས་ གསོལ་བ། སྐྱེ་
མཁན་པོ་བདག་ཅག་གིས་གང་ཅུང་ཟད་ཅི་འཚལ་བ་དེ་ཐམས་ཅད་ནི་མཁན་པོ་ལ་
བརྟེན་ནས་ལགས་པས་གལ་ཏེ་མཁན་པོ་སྐྲ་དང་ཁ་སྤུ་བྲེགས་ནས་གོས་ངུར་སྨྲིག་
གྱོན་ཏེ་ཡང་དག་པ་ཁོ་ནར་དད་པས་ཁྱིམ་ནས་ཁྱིམ་མེད་པར་རབ་ཏུ་བྱུང་ན་བདག་
ཅག་ཀྱང་མཁན་པོའི་རྗེས་སུ་རབ་ཏུ་འབྱུང་ངོ་། །སྨྲས་པ། བྲམ་ཟེའི་ཁྱེའུ་དགེ་
ཁྱེད་ཀྱིས་ཚངས་པར་སྤྱོད་པར་ནུས་ན་དེའི་དུས་ལ་བབ་པར་ཤེས་པར་གྱིས་ཤིག
དེ་ནས་བྲམ་ཟེ་ཆེན་པོ་རྩིབས་ཀྱི་མུ་ཁྱུད་བྲམ་ཟེའི་ཁྱེའུ་ལྔ་བརྒྱ་དང་བཅས་པ་རབ་
576



ཏུ་བྱུང་བར་གྱུར་ཏོ། །བདག་ཉིད་ཆེན་པོ་འཁོར་གྱི་ཚོགས་དང་བཅས། །ཐུབ་
པས་བསྔགས་པའི་ཡོན་ཏན་རྨད་བྱུང་བ། ། ཚངས་སྤྱོད་བརྟུལ་ཞུགས་མཆོག་དེ་
ལེགས་བཟུང་ནས། །འདོད་པའི་རྣམ་གཡེང་རིང་དུ་སྤང་བྱས་ཏེ། །བསམ་གཏན་
གནས་ལ་རབ་ཏུ་བརྟེན་བྱེད་ཅིང་། །ཤེས་རབ་མཐུ་ཡིས་འཇིག་རྟེན་རྗེས་སུ་་་༌་
སྟོན། །དེ་ལྟར་བྲམ་ཟེ་ཆེན་པོ་དེ་འཁོར་དང་བཅས་པ་རབ་ཏུ་བྱུང་ནས་ཀྱང་བག་
ཡོད་པར་དབེན་པ་དང་བསམ་གཏན་ལ་མངོན་པར་བརྩོན་པར་བྱས་ཏེ་མྱ་ངན་
འདའ་བར་མི་འགྱུར་བའི་སྒྲིབ་པ་ལྔ་སྤངས་ནས་བྱམས་པ་དང་སྙིང་རྗེ་དང་དགའ་
བ་དང་བཏང་སྙོམས་དང་ལྡན་པའི་སེམས་ཁོན་མེད་པ་འགྲན་ཟླ་མེད་པ་གནོད་པ་
མེད་པ་ཡངས་པ་རྒྱ་ཆེན་པོར་གྱུར་པ་ཚད་མེད་པ་ཤིན་ཏུ་བསྒོམས་པས་མོས་ཏེ་ཁྱབ་
པར་བྱས་ནས་རྫོགས་པར་བྱས་ཏེ། ཟ དེའི་མཐུས་བདག་ཉིད་ཆེན་པོ་དེས་མངོན་
པར་ཤེས་པ་དང་བསམ་གཏན་དང་ཚད་མེད་པ་རྣམས་ཐོབ་པར་གྱུར་ཏོ། །དེ་ནས་
བྲམ་ཟེ་ཤིང་སཱ་ལ་ཆེན་པོ་ལྟ་བུ་རྩིབས་ཀྱི་མུ་ཁྱུད་ཅེས་བྱ་བའི་མིང་གང་ཡིན་པ་ནུབ་
པར་གྱུར་ཅིང་སྟོན་པ་རྩིབས་ཀྱི་མུ་ཁྱུད་ཅེས་བྱ་བར་གྲགས་སོ། །དེས་བྲམ་ཟེའི་
ཁྱེའུ་རྣམས་ལ་འདི་ལྟ་བུའི་གདམས་པ་དག་རྗེས་སུ་སྟོན་བྱེད་དེ། བྲམ་ཟེའི་ཁྱེའུ་
དག་མི་རྣམས་ནི་ཚེ་ཐུང་ལ་ཉོན་མོངས་པ། ། རིང་པོར་མི་ཐོགས་པ་ཡིན་ལ་དེ་ཡང་
སྡུག་བསྔལ་བ་དང་ལྡན་ནོ། །དཔེར་ན་རྩྭའི་རྩེ་མོ་ལ་ཆགས་པའི་ཟིལ་བ་ནི་ཉི་མ་
ཤར་པའི་ཚེ་མྱུར་དུ་ལྷུང་ཞིང་རིང་པོར་མི་གནས་སོ། །བྲམ་ཟེའི་ཁྱེའུ་དག་དེ་
བཞིན་དུ་མི་རྣམས་ཀྱི་ཚེའང་ཟིལ་བ་དང་འདྲ་བར་རིང་པོར་མི་ཐོགས་པར་ཉོན་
མོངས་པ་ཡིན་ལ་དེ་ཡང་སྡུག་བསྔལ་བ་དང་ལྡན་ནོ། །དཔེར་ན་ཆུ་ལ་རི་མོ་མཁན་
གྱིས་རི་མོ་བྲིས་པ་ནི་མྱུར་དུ་འཇིག་ཅིང་རིང་པོར་མི་གནས་སོ། །བྲམ་ཟེའི་ཁྱེའུ་
དག་དེ་བཞིན་དུ་མི་རྣམས་ཀྱི་ཚེའང་ཆུའི་རི་མོ་བཞིན་དུ་རིང་པོར་མི་གནས་པར་
ཉོན་མོངས་པ་ཡིན་ལ་དེ་ཡང་སྡུག་བསྔལ་བ་དང་ལྡན་ནོ། །གཞན་ཡང་། ཚེ་
འདི་མི་རྟག་སྐད་ཅིག་གཡོ་བ་སྟེ། །ཇི་ལྟར་ཆུ་ཀླུང་དབུས་སུ་རྡོ་རྗེ་དག །ལྷུང་ན་
རིང་པོར་མི་ཐོགས་འོག་ཏུ་འབྱིང་། །དེ་བཞིན་ཚེ་ཡང་སྐད་ཅིག་མི་གནས་ཏེ། །
577



སྡུག་བསྔལ་ཆུ་བོའི་གཏིང་དུ་བྱིང་བའོ། །ཇི་ལྟར་དབྱུག་པ་གནམ་དུ་འཕངས་པ་
ནི། ། སྐད་ཅིག་མི་གནས་ས་ལ་ལྷུང་བ་བཞིན། ། དེ་བཞིན་ཚེ་ཡང་སྐད་ཅིག་མི་
བརྟན་ནོ། ། དཔེར་ན་གསོད་པའི་གཤེད་མས་ཁྲིད་པ་ཡི། ། གོམ་པ་གཅིག་ཙམ་
དོར་བ་འཆི་དང་ཉེ། །དེ་བཞིན་སྐད་ཅིག་དུས་ཀྱང་དེ་ཉིད་མཚུངས། །དཔེར་ན་
རི་གཟར་དག་ལ་ཆུ་འབབ་པ། །སྐད་ཅིག་མི་གནས་གཡོ་ཞིང་མྱུར་བར་འགྲོ །དེ་
བཞིན་མི་རྟག་ཚེ་ཡང་ཆུ་བོ་བཞིན། ། སྐད་ཅིག་མི་གནས་རྣམ་པར་གཡོ་བར་
འགྱུར། །ཇི་ལྟར་གློ་བུར་ཤུགས་དྲག་འབབ་པའི་ཆུ། །རྩྭ་ཤིང་གེལ་བ་མང་པོ་དེད་
ནས་ཀྱང་། །འུར་འུར་སྒྲ་འབྱིན་འཇིགས་པ་ལྟར་བྱེད་ཅིང་། ། སླར་ཡང་གཡོ་ཞིང་
མྱུར་དུ་ཞི་བ་ལྟར། ། ལང་ཚོའི་དུས་ཀྱིས་སྲེད་པའི་ཆུ་བོ་དག །ཡུལ་གྱི་རྩྭ་ཤིང་
གེལ་བ་མང་པོ་རྣམས། །བསྡུས་ཤིང་དོན་མེད་རྣམ་པར་བཅོམ་གྱུར་ཏེ། ། མི་རྟག་
མྱ་ངན་ཤུགས་ཀྱིས་ཉམས་པར་གྱུར། །དེ་བས་ཅི་ནས་བྲམ་ཟེའི་ཁྱེའུ་དག །འདུ་
བྱེད་མི་རྟག་ཆོས་ནི་སྟོང་པ་དང༌། །བདག་མེད་རབ་ཏུ་ཞི་བའི་ཚུལ་གྱིས་ནི། །
བྱམས་པ་སྙིང་རྗེ་དགའ་བ་བཏང་སྙོམས་དང་། །རྣམ་ཐར་བསམ་གཏན་ཟིལ་གྱིས་
མནན་བྱས་ནས། ། རིང་པོར་མི་ཐོགས་མྱ་ངན་འདའ་བར་འགྱུར། ། ཞེས་བྱ་བ་
སོགས་པའི་གདམས་པ་རྗེས་སུ་བསྟན་ཅིང༌། བསམ་གཏན་དང་ཚད་མེད་པ་
དག་ལ་སེམས་ཅན་དཔག་ཏུ་མེད་པ་བཀོད་དོ། ། དེ་ལྟ་བས་ན་སྐྱེས་བུ་དམ་པ་
རྣམས་ཀྱི་རྗེས་སུ་སློབ་པར་འདོད་པ་ནི་འཇིག་རྟེན་གྱི་བདེ་བ་ལ་མ་ཆགས་པར་ཚུལ་
ཁྲིམས་ཀྱི་ཕུང་པོ་ཡང་དག་པར་གཟུང་ཞིང་གཞན་གྱི་དོན་ཡོངས་སུ་སྤྱད་པར་
བྱའོ། ། སྟོན་པ་རྩིབས་ཀྱི་མུ་ཁྱུད་ཀྱི་སྐྱེས་པའི་རབས་ཏེ་བརྒྱད་ཅུ་བཞི་པ་ལས་དཔལ་
པའོ། ། ། ། :།
༡༡/
གྱི་ལྔ་བ། བྱང་ཆུབ་སེམས་དཔའ་རྟག་ཏུ་བརྙས་པ་
ལ་བཟོད་པ་དང་ལྡན་པའི་སྐྱེས་པའི་རབས།
] ]༈ སྐྱེས་བུ་དམ་པ་རྣམས་ནི་སེམས་ཅན་གྱི་དོན་དུ་བཟོད་པའི་གོ་ཆ་བགོས་ཏེ་
578



བརྩོན་འགྲུས་ཆེན་པོ་དང་ལྡན་པས་གཞན་གྱི་དོན་ཡོངས་སུ་སྤྱོད་པ་ལ་སྐྱོ་བ་མེད་
ཅིང་སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་བྱེད་པར་འགྱུར་རོ། །དེ་
ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་ཐ་དད་དུ་གནས་པའི་
བསྐལ་པ་ཞེས་བྱ་བ་ལ། འཇིག་རྟེན་གྱི་ཁམས་རྒྱ་ཆེར་བྱུང་བ་ཞེས་བྱ་བ་བྱུང་སྟེ།
དེར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
འཇིགས་སྒྲ་དབྱངས་ཀྱི་རྒྱལ་པོ་ཞེས་བྱ་བ་བྱུང་ངོ༌། ། དེ་ལྟ་བུའི་དེ་བཞིན་གཤེགས་
པ་དེ་ཡོངས་སུ་མྱ་ངན་ལས་འདའ་བ་ཆེན་པོས་ཡོངས་སུ་མྱ་ངན་ལས་འདས་ནས།
དེའི་དམ་པའི་ཆོས་ཀྱང་ཡོངས་སུ་ནུབ་ཏུ་ཉེ་བར་གྱུར་ཅིང་། བསྟན་པའི་དབས་
གཟུགས་བརྙན་ལ་ཉེ་བར་སྤྱོད་པར་གྱུར་པའི་དུས་ཀྱི་ཚེ། | བྱང་ཆུབ་ སེམས་
དཔའ་ཆེན་པོ་རྟག་ཏུ་བརྙས་པ་ཞེས་བྱ་བ་ཞིག་བྱུང་ངོ༌། །དེ་ནི་གསུམ་རིག་དབང་
པོ་ཐུལ་བ་དང༌། །སྙིང་རྗེའི་བདག་ཉིད་གཞན་དོན་ཁོ་ན་སེམས། །བདག་གི་དོན་
ནི་དེ་ལ་སེམས་པ་མེད། །ཆོས་རྣམས་སྟོང་ཞིང་ཞི་བ་དེས་རྟོགས་ནས། །བདག་གི་
རྒྱུད་ནི་བཟོད་ཅིང་ངེས་པའི་དང༌། ། སྨད་པའི་ཚིག་ཀྱང་གཏམ་སྙན་ཐོས་ པ་་་
བཞིན། །འཛུམ་པའི་མདངས་ཀྱི་ཞལ་གྱི་པདྨ་ནས། ། སྙན་ངག་གེ་སར་ཀུན་ཏུ་
འཐོར་བར་བྱེད། །ཐབས་ལ་མཁས་ཤིང་བདག་ཉིད་སྦྱངས་པ་ཡིས། ། རྒྱལ་བའི་
བསྟན་དེ་མཐའ་མར་གྱུར་རིག་ནས། ། ཀུན་ ཏུ་ཆོས་ལམ་ གསལ་བར་ སྟོན་ལ་་་་
ཞུགས། །དེ་ཡང་དེར་ནི་བསམ་གྱིས་མི་ཁྱབ་སྟོན། ། དེ་ལྟ་བུའི་བདག་ཉིད་ཆེན་པོ་
དེ་སངས་རྒྱས་ཀྱི་བསྟན་པ་ལ་རབ་ཏུ་བྱུང་ཞིང༌། ། ཡོན་ཏན་གྱི་མཐུས་ཆེ་བའི་
བདག་ཉིད་ཅན་དུ་གྱུར་ཏུ་ཟིན་ཀྱང༌། བྱང་ཆུབ་སེམས་དཔའ་རྟག་ཏུ་བརྙས་པ་
ཞེས་ཅིའི་ཕྱིར་གྲོགས་ཤེ་ན། བྱང་ཆུབ་ སེམས་དཔའ་ཆེན་པོ་དེ་བསྟན་པའི་
སྙིགས་མ་ལ་བབ་ཅིང་ང་རྒྱལ་དང་ཉོན་མོངས་པས་ཟིལ་གྱིས་མནན་པའི་དགེ་སྦྱོང་
དང་སྐྱེ་བོའི་ཚོགས་ཆེན་པོ་དེ་དག་མཐོང་ཞིང་དེ་རྣམས་ལ་སྙིང་རྗེ་ཆེན་པོའི་དབང་
གིས་བླ་ན་མེད་པའི་བྱང་ཆུབ་ཀྱི་གོ་འཕང་ལ་བཞག་པའི་ས་བོན་བསྐྲུན་པའི་སླད་དུ།
དེ་དགེ་སློང་དང༌། དགེ་སློང་མ་དང༌། > དགེ་བསྙེན་དང་དགེ་བསྙེན་མ་ལ་
579



སོགས་པ་མིག་ལམ་དུ་གང་མཐོང་བ་དེ་དག་གི་དྲུང་དུ་སོང་ནས་འདི་སྐད་དུ། །ཚེ་
དང་ལྡན་པ་དག་ཁོ་བོ་ནི་ཁྱེད་རྣམས་ལ་བརྙས་པར་མི་བྱེད་དེ། རྟག་ཏུ་མི་བརྙས་
སོ། །དེ་ཅིའི་ཕྱིར་ཞེ་ན། ཁྱེད་རྣམས་བླ་ན་མེད་པའི་བྱང་ཆུབ་ཏུ་སེམས་བསྐྱེད་
ལ། བྱང་ཆུབ་ཀྱི་སྤྱད་པ་སྤྱོད་ཅིག་དང་ཁྱེད་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་སུ་འགྱུར་རོ་ཞེས་སྨྲའོ། །དེ་ལྟར་བྱང་ཆུབ་
སེམས་དཔའ་ཆེན་པོ་དེ་བརྩེ་བའི་ཤུགས་ཀྱིས་དེ་སྐད་དུ་སྨྲ་བ་དགེ་སློང་ལ་སོགས་པ་
དེ་དག་གིས་ཐོས་ནས། འཁོར་བཞི་པོ་དེ་དག་ཕལ་ཆེར་ང་རྒྱལ་དང་གཏི་མུག་གི་
དབང་དུ་གྱུར་པས་རྒྱུད་ཁྲོ་བས་ཟིལ་གྱིས་ནོན་ཞིང་སྐྱེས་བུ་དམ་པ་དེ་ལ་གནོད་པར་
སེམས་ལ་མ་དད་པ་བསྐྱེད་ནས་གཤེ་ཞིང་སྤྲོས་ཏེ་འདི་སྐད་ཅེས་ཀྱང་སྨྲའོ། །ཀྱེ་
དགེ་སྦྱོང་འདི་ཅིའི་ཕྱིར་མ་དྲིས་པར་བདག་ཅག་ལ་བརྙས་པའི་སེམས་མེད་དོ་ཞེས་
བདག་ཉིད་བརྙས་པར་བྱེད་ཅིང་མ་བསམས་མི་འདོད་པར་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་བདག་ཅག་ལུང་སྟོན་ཅེས་སྐྱེས་བུ་དམ་པ་དེའི་ཚིག་མེ་
ཏོག་གི་ཕྲེང་བ་ལྟར་ཀུན་ཏུ་མཛེས་པ་དེ་ཡང་ཁྱད་དུ་བསད་དེ་བཞད་གད་ཀྱི་གནས་
སུ་ལྟ་བར་གྱུར་པས་དེའི་མིང་རྟག་ཏུ་བརྙས་པ་ཞེས་བྱ་བར་གྱུར་ཏོ། ། སྙིང་རྗེའི་
བདག་ཉིད་གཞན་ལ་ཕན་བརྩོན་པ། །དེ་ཡིས་ཡིད་དུ་འོང་ཞིང་སྙན་པའི་ངག །
སྨྲས་པར་གྱུར་ཀྱང་བསྟན་པའི་སྙིགས་མ་ལ། ། བབ་པའི་དབང་གིས་ བདུད་ཀྱི་
གཉེན་གྱུར་པའི། །སྐྱེ་བོ་དེ་དག་ཚིག་ངན་སེར་བ་ཡིས། །རང་གི་དགེ་བའི་ལོ་ཐོག་
རླག་བྱེད་ཅིང༌། །ང་རྒྱལ་འབྲུག་སྒྲ་དྲག་པོ་སྒྲོགས་པར་བྱེད། །དགེ་བའི་ཟླ་བ་དྲི་མ་
མེད་པ་ཡང་། །གཏི་མུག་སྤྲིན་གྱིས་ཀུན་ཏུ་གཡོགས་པར་བྱེད། ། བདག་གཞན་
ཕན་པར་བྱེད་ལམ་མི་གནས་པར། ། དེ་ལས་བཟློག་པའི་ཚུལ་ལ་རབ་ཏུ་མཁས། །
འཇིག་རྟེན་སྨད་པའི་སྤྱོད་འདི་ཅི་ཞིག་རུང༌། ། དེ་ལྟར་བྱང་ཆུབ་སེམས་དཔའ་
བདག་ཉིད་ཆེན་པོ་དེ་ལ། སྙིགས་མའི་སྐྱེ་བོ་དེ་དག་གིས་ཀུན་ཏུ་གཤེ་ཞིང་སྤྱི་ལ་
ཀུན་ཏུ་བསྒྲགས་པར་བྱེད། བོང་བ་དང་དབྱུག་པ་དག་གིས་ཀྱང་འཕེན་ཅིང་
སྐྲོད་པར་བྱེད་པ་དེ་ལས་ལོ་མང་པོ་འདས་ཀྱང་བདག་ཉིད་ཆེན་པོ་དེ་སུ་ལའང་མི་
580



ཁྲོ་ཞིང་གནོད་པའི་སེམས་མི་བསྐྱེད་པར་སྙིང་རྗེ་ཆེན་པོ་དང་བཟོད་པའི་གོ་ཆ་ལ་ཉེ་
བར་གནས་ནས་བྱང་ཆུབ་ཀྱི་སེམས་དང་རྗེས་སུ་ཉེ་བར་འབྲེལ་བས་ཁོ་བོ་ནི་ཁྱེད་
རྣམས་ལ་བརྙས་པར་མི་བྱེད་དོ་ཞེས་སྨྲ་ཞིང་འདི་སྙམ་དུ་སེམས་པར་ངེས་སོ། །ཀྱེ་
མ་མི་རུངས་སྙིགས་མའི་དུས་འདི་རུ། །ཐུགས་རྗེའི་བདག་ཉིད་རྒྱལ་བས་ལེགས་
བསྒྲུབས་ཤིང་། ། ཅི་བཞིན་བསྟན་པས་མངོན་པར་མཐོ་བ་དང་། ། ལེགས་པའི།
འབྲས་བུ་མངོན་དུ་གསལ་བྱེད་ཆོས། ། ཕན་པར་བྱེད་འདི་དུས་ལས་ཡོལ་བ་་་
འདྲ། ། ཐོག་མ་མེད་ནས་ལོག་པའི་ལམ་ཞུགས་ཤིང༌། ། སྒྲིབ་པའི་མུན་ནག་ཚང།
ཚིང་ཁྲོད་དུ་འཁྱམས། །དགེ་སློང་དགེ་སློང་མ་དང་ཁྱིམ་པ་རྣམས། ། རང་གིས་
རང་ལའང་བརྩེ་བ་མེད་གྱུར་ཏེ། ། ཉོན་མོངས་དབང་གིས་ཀུན་ ཏུ་ རྨོངས་བྱས་
ནས། །ངན་འགྲོའི་གཞི་ལ་ཆར་རྒྱུན་བཞིན་དུ་འབབ། ། ཞེ་སྡང་མེ་ནི་རབ་ཏུ་
འབར་བྱས་པས། །དགེ་བའི་བུད་ཤིང་བསྲེགས་ཤིང་མེད་པར་བྱེད། །བདེ་འདོད་
བདེ་བའི་རྒྱུ་ལ་མི་མཁས་ཤིང༌། །བསོད་ནམས་མཐུ་ཡིས་མངོན་མཐོ་ཐོབ་པའི་
ལུས། །འདི་ལ་བརྟེན་ནས་སྲིད་གཞན་ལྟུང་བྱེད་པ། །བྱིས་པའི་ནང་ནས་སྨད་
པའི་གནས་སུ་གྱུར། །ཀྱེ་མའོ་འདི་འདྲའི་འགྲོ་བ་དག །མཐོང་ནས་དམ་པས་
ཕན་གདགས་པར། །ཁྱད་པར་དུ་ཡང་བྱ་བའི་རིགས། ། དེ་བས་བདག་གིས་ཅི་
ནས་ཀྱང༌། །ཆུ་བོའི་རྒྱུན་ནི་བཟློག་ཀྱང་རུང༌། ། ཕན་པའི་སེམས་ནི་བཟློག་མི་
བྱ། །འོན་ཀྱང་སྲིད་ལམ་འཁྱམས་པ་དག །ཐར་པའི་ལམ་ལ་བསྙེན་གྱུར་་་་་
གྲོང༌། །དེ་ལྟར་དུ་རང་གི་བདག་ཉིད་ཆེ་བའི་ཡོན་ཏན་གྱིས་ཁྲོ་བ་དང་ལེ་ལོ་ནི་ཕྱིར་
རིང་དུ་བྱས། གཞན་གྱིས་སྨད་པའི་ཚིག་རྩུབ་པོ་དག་ཀྱང་བསྟོད་ཅིང་སྙན་པར་
བརྗོད་པ་བཞིན་དུ་དང་དུ་ལེན། བོང་བ་དང་དབྱུག་པ་དེ་དག་ཀྱང་མེ་ཏོག་གི་
ཚུན་བུ་འཐོར་པ་བཞིན་དུ་སེམས་ཤིང་ཀུན་ནས་ཡིད་སྐྱོ་བར་མ་གྱུར་ཏོ། །དེ་ནས་
དུས་གཞན་ཞིག་གི་ཚེ་བྱང་ཆུབ་སེམས་དཔའ་རྟག་ཏུ་བརྙས་པ་དེ་ཚེའི་དུས་བྱེད་
པར་ཉེ་བར་གནས་པ་ན། སངས་རྒྱས་བཅོམ་ལྡན་འདས་རྣམས་ཀྱི་མཐུ་དང་།
བདག་ཉིད་ཀྱི་ལྷག་པའི་བསམ་པ་རྣམ་པར་དག་པའི་སྟོབས་ཀྱིས། བཅོམ་ལྡན་
581



འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
འཇིགས་སྒྲ་དབྱངས་ཀྱི་རྒྱལ་པོ་དེས་བསྟན་པའི་པདྨ་དཀར་པོའི་ཆོས་ཀྱི་རྣམ་་་
གྲངས་ཚིགས་སུ་བཅད་པ་དཀྲིགས་ཕྲག་བྱེ་བ་ཁྲག་ཁྲིག་བརྒྱ་སྟོང་ཕྲག་ཉི་ཤུ་བཤད་
པ་དེ་ཡང་ནམ་མཁའ་ལས་ཐོས་སོ། །དེ་གཞན་སུས་ཀྱང་མངོན་དུ་མ་གྱུར་པ་དེ་
ལྟར་ཁོང་དུ་ཆུད་ནས། །དེའི་རྣམ་པ་དང་རྟགས་འདི་ལྟ་བུ་དག་ཕྱི་རོལ་ཏུའང་ཉེ་
བར་སྣང་ཞིང་དགའ་བའི་ཁྱད་པར་འདི་ལྟ་བུ་དག་ཀྱང་ཐོབ་པར་གྱུར་ཏོ། །དེ་ཡི་
ལུས་ནི་ཤིན་ཏུ་གསལ་གྱུར་ཅིང༌། ། དབང་པོ་རྣམས་ཀྱང་དག་ཅིང་དྲི་མ་བྲལ། །
པདྨའི་མཚོ་ལ་རླུང་གི་སོར་མོ་ཡིས། །ཀུན་ཏུ་ཕྱེ་བའི་གེ་སར་འབར་བ་བཞིན། །དེ།
ཡི་བློ་གྲོས་ཡོངས་པ་མ་སྨད་པ། །རྣམ་པར་དག་པའི་ཆོས་ཀྱིས་གང་བར་གྱུར། །
གང་ཞིག་ཀུ་མུ་ད་ཡི་གཉེན། ། དག་པའི་འོད་ཀྱི་དྲ་བ་ཡིས། །འབྲེལ་བས་དེ་ཉིད་
དགོད་པ་བཞིན། །སྙིང་རྗེའི་བདག་ཉིད་འགྲོ་བའི་གཉེན། ། སྙིང་རྗེའི་གནས་དང་
ཉེར་འབྲེལ་བས། །དེ་ཡི་དབང་གིས་འཁྱུད་པ་བཞིན། །དམན་པ་དམན་པར་སྤྱོད་
པ་ལ། །དེ་བས་དེ་ནི་ཤིན་ཏུ་བརྩེ། །མ་ཆགས་བཞིན་དུ་ཆགས་པ་མཛད། །མཛད་
པའང་ཆགས་པ་བཞིན་དུ་ཆགས། །ཆགས་བྲལ་དེ་ཡི་དགའ་བ་དང་། ། དད་པ་དེ་
ཡི་དགའ་བྲལ་ཆགས། ། ཕན་ཚུན་འདྲེས་པ་བཞིན་དུ་སྣང༌། །འདི་ནི་ སེམས་་་
དཔའ་མཆོག་གི་མཐུ། །དེ་ལྟར་བདག་ཉིད་ཆེན་པོ་དེས་རྣམ་པར་དག་པའི་ཆོས་ཀྱི་
དོན་ཐོབ་ཅིང་སྙིང་རྗེའི་དབང་གིས་ཕྱིར་ཡང་ལོ་བྱེ་བ་ཁྲག་ཁྲིག་བརྒྱ་སྟོང་ཕྲག་ཉི་
ཤུར་བདག་གི་ཚེའི་འདུ་བྱེད་བྱིན་གྱིས་བརླབས་ཏེ། ཆོས་ཀྱི་རྣམ་གྲངས་དེ་ཡང་
དག་པར་བསྒྲགས་སོ། །དེ་ལྟ་བུའི་རྫུ་འཕྲུལ་གྱི་སྟོབས་ཀྱི་མཐུ་རྨད་དུ་བྱུང་བ་དང༌།
སྤོབས་པ་དང་ཤེས་རབ་ཀྱི་མཐུ་རྒྱ་ཆེན་པོས་དགེ་སློང་དང་དགེ་སློང་མ་ལ་སོགས་པ།
རྣམས་དང༌། སྐྱེ་བོའི་ཚོགས་སྔོན་བྱང་ཆུབ་སེམས་དཔའ་རྟག་ཏུ་བརྙེས་པ་ཤེས་
པ་དེ་རྣམས་ཐམས་ཅད་ཀྱང་ཆོས་མཉན་པའི་ཕྱིར་འདུས་པར་གྱུར་ཏོ། ། བདག་
ཉིད་ཆེན་པོ་དེས་ཀྱང་སོ་སོའི་དབང་པོ་དང་ཁམས་རྒྱུད་ཇི་ལྟ་བ་བཞིན་དུ་དམ་པའི་
ཆོས་རྒྱ་ཆེར་ཡང་དག་པ་ཇི་ལྟ་བ་བཞིན་དུ་བསྟན་ཏེ་སྲོག་ཆགས་བྱེ་བ་ཁྲག་ཁྲིག་
582



བརྒྱ་སྟོང་ཕྲག་མང་པོ་རྣམས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ལ་བཀོད་དོ། །དེ་ལྟར་བདག་ཉིད་ཆེན་པོ་སྙིང་རྗེ་ཆེན་པོའི་སྟོབས་ལྡན་པས། །བྱ་
དཀའི་སྤྱོད་པ་རྨད་བྱུང་སྤྱད་པའི་མཐུ་ཡིས་འགྲོ་བ་རྣམས། །འཁོར་བའི་རྒྱ་མཚོར་
ངན་སོང་ཆུ་སྲིན་གདུག་པ་ལྟར་འཇིགས་པ། །སྐྱེ་དང་རྒ་དང་ན་དང་འཆི་བའི་
མཆེ་བ་རབ་གཙིགས་ཤིང༌། ། རྟོགས་པའི་རྦ་རླབས་རབ་འཕྲོ་ཉོན་མོངས་འབྱུང་
པོའི་གནས་གྱུར་པ། །ཀུན་ཏུ་འཁོར་བའི་རྦ་ཀློང་འཁྲུག་ལས་ཐར་བའི་གླིང་ཉིད།
དུ། །རྣམ་པར་དྲངས་ཏེ་འཇོག་པར་མཛད་འདི་ཁྱད་པར་འཕགས་པ་སྙམ། ། དེ་
ལྟར་བདག་ཉིད་ཆེ་བའི་མཐུ་ཡིས་ནི། །ལོག་པའི་ལམ་དུ་ཞུགས་པའི་འགྲོ་རྣམས་
ཀྱང་། །བཟློག་ལས་བདག་ཉིད་སྤྱོད་པའི་ཆེ་བ་བསྟན། །བསྟན་པ་ཆེ་བའི་སྤྱོད་
ཉིད་བདག་ལས་བཟློག །དག་པའི་བདག་ཉིད་བྱང་ཆུབ་བརྟན་པར་གྱུར། །
དེས་ནི་འགྲོ་རྣམས་ཞི་བའི་ལམ་ལ་བཀོད། །ཨེ་མའོ་མཐུ་ཆེ་བདག་ཉིད་ཆེ་བ་ཆེ། །
ཆེ་བས་ཆེ་ཉིད་བདག་ཉིད་རྨད་དུ་བྱུང༌། ། དེ་ལྟར་བྱང་ཆུབ་སེམས་དཔའ་ཆེན་པོ་
རྟག་ཏུ་བརྙས་པས་ཇི་ལྟར་ཞིང་ཁམས་དེར་སེམས་ཅན་གྱི་དོན་དུ་གོ་ཆ་ཆེན་པོ་
བགོས་པའི་སྤྱོད་པ་བསྟན་པ་དེ་བཞིན་དུ། ཞིང་གཞན་དང་དུས་གཞན་དང་
འགྲོ་བ་གཞན་དུའང་བྱ་དཀའ་བའི་སྤྱོད་པ་རྨད་དུ་བྱུང་བས་བླ་ན་མེད་པའི་བྱང་
ཆུབ་ཀྱི་ལམ་ཤིན་ཏུ་གསལ་བ་ལ་འགྲོ་བ་རྣམས་རབ་ཏུ་བཞག་གོ་ཞེས་གྲགས་སོ། །
དེ་ལྟ་བས་ན་སྐྱེས་བུ་དམ་པ་རྣམས་ནི་བྱང་ཆུབ་སེམས་དཔའ་རྣམས་ཀྱི་རྗེས་སུ་སློབ་
པར་འདོད་པས་རྟག་ཏུ་སྐྱོ་བ་མེད་པར་བྱ་ཞིང་འགྲོ་བའི་དོན་རྗེས་སུ་སྤྱད་པར་
བྱའོ། །དེ་བཞིན་དུ་སངས་རྒྱས་ཀྱི་ཡོན་ཏན་བསྔགས་པ་དང་། རིམ་གྲོ་བསྐྱེད་དེ་
དམ་པའི་ཆོས་མཉན་པ་ལའང་བརྗོད་པར་བྱའོ། །བྱང་ཆུབ་སེམས་དཔའ་རྟག་ཏུ་
བརྙས་པ་ལ་བཟོད་པ་དང་ལྡན་པའི་སྐྱེས་པའི་རབས་ཏེ་བརྒྱད་ཅུ་ལྔ་པའོ། ། ། །
ཀྱིལ་
ཁོའོ་གསོན་གྱི་དྲུག་པ། སེངྒེའི་སྐྱེས་པའི་རབས།
ན།
༈ སྐྱེས་བུ་དམ་པ་ཤེས་རབ་དང་སྙིང་རྗེའི་དབང་གིས་མཐུ་ཐོགས་པ་མེད་པ་
583



ལ་སོགས་པས་བརྒྱན་པ། ཕྱོགས།
རིའི་ཞོལ་རྣམས་སུ་འདི་སེངྒེ་རལ་བ་ཅན་
རྣམས་ནི་དུད་འགྲོའི་སྐྱེ་གནས་སུ་གྱུར་ཀྱང་གཞན་གྱི་དོན་ཡོངས་སུ་སྤྱོད་པ་ལ་ཤེས་
རབ་དང་སྙིང་བརྩེ་བ་ལྷོད་པར་མི་འགྱུར་རོ། །དེ་ཡང་འདི་སྐད་ཐོས་ཏེ། དགོན་
པའི་གནས་ཤིན་ཏུ་དབེན་པའི་ས་ཕྱོགས་རི་ཤང་ཤོང་དང་ནགས་ཚལ་དང་ལྟེང་ཀ་
ལ་སོགས་པས་བརྒྱན་པ། རི་དྭགས་དང༌། གཅན་གཟན་དང༌། སྦྲུལ་གདུག་
པ་རྣམས་གནས་པའི་ས་ཕྱོགས། རིའི་ཞོལ་རྣམས་སུ་མགྲོན་པོ་རྣམས་རྒྱུ་བའི་
ལམ་དང་ལྡན་པ་དེ་ལྟ་བུ་ཞིག་ཏུ། བྱང་ཆུབ་སེམས་དཔའ་འདི་སེངྒེ་རལ་བ་ཅན་
ཞིག་ཏུ་གྱུར་ཏོ་ཞེས་གྲགས་སོ། ། སེངྒེའི་གཟུགས་ཅན་སྐྱེས་བུ་དམ་པ་དེ། །ལུས་ནི་
གངས་རིའི་དུམ་བུ་ལྟར་དཀར་ཞིང༌། །ཆར་སྤྲིན་སྔོན་པོ་ལྟ་བུའི་རལ་བ་ཅན། །
གདོང་ལྔའི་སྟོབས་ལྡན་རི་དྭགས་སྐྲག་བྱེད་པ། ། དེ་ཡི་རྒྱུད་ནི་ཡོངས་སུ་ཞི་བ་
ཡིས། ། སྙིང་རྗེའི་མཐུ་ལ་ཤེས་རབ་སྟོབས་འབར་བས། །དུད་འགྲོའི་རང་བཞིན་
རབ་ཏུ་སྤངས་གྱུར་ཏེ། །དྲང་སྲོང་ཐུབ་པ་བཞིན་དུ་ལེགས་པར་སྤྱོད། ། དེ་ཡིས་
བསྲུང་བའི་ས་ཡི་ཕྱོགས་རྣམས་ཀུན། ། མི་དབང་གིས་ནི་ས་ཆེན་བསྐྱངས་པ་་་་
བཞིན། །རི་དྭགས་ཚོགས་རྣམས་ཤིན་ཏུ་བདེ་བར་གནས། །དུལ་བས་དེ་ཡི་རྗེས་
སུ་མཐུན་བྱེད་འདྲ། །དེ་ལྟར་སེངྒེའི་རྒྱལ་པོ་དེ་ནགས་ཁྲོད་ཐམས་ཅད་དུ་རྒྱུ་ཞིང་
གཅན་གཟན་གྱི་རང་བཞིན་སྤངས་ཏེ་ཅི་ནུས་ཀྱིས་གཞན་གྱི་དོན་སྤྱོད་ཅིང་ཡོངས་
སུ་རྒྱུ་བར་བྱེད་པར་གྱུར་ཏོ། །དེ་གནས་པའི་ས་ཕྱོགས་དང་ཧ་ཅང་ཡང་ཐག་མི་
རིང་བ་ཞིག་ན་སྦྲུལ་ཆེན་པོ་ཞགས་པ་ལྟ་བུ་ཞེས་བྱ་བ་ཞིག་ཀྱང་གནས་སོ། །དེ་ནས་
དུས་རེ་ཞིག་གི་ཚེ་ནགས་ཁྲོད་ཆེན་པོ་དེ་དང་ཧ་ཅང་ཐག་མི་རིང་བའི་ལམ་ཞིག་
ཡོད་པ་དེར། ལོངས་སྤྱོད་ཀྱིས་ཡིད་དྲངས་ནས་ཀུན་ཏུ་རྒྱུ་བར་བྱེད་པའི་ཚོང་པ་
ལྔ་བརྒྱ་ཙམ་ཞིག་དོང་བར་གྱུར་ཏོ། །འཇིག་རྟེན་སྐྱེ་བོ་མ་རབས་རྣམས། །ཟང་
ཟིང་དབང་གིས་ཕོང་འགྱུར་ཡང་། །སྲེད་པའི་དབང་གིས་དེ་རྗེས་འབྲང་། །བདེ་
བ་སྒྲུབ་འདོད་བློ་ཡོད་ཀྱང༌། ། ཕལ་ཆེར་སྡུག་བསྔལ་རྒྱུར་འགྱུར་ཞིང་། །བདེ་བའི་
འབྲས་བུ་འཇོམས་པར་བྱེད། །དེ་ནས་ཚོང་པ་དེ་དག་ཅ་ཅོའི་སྒྲ་ཆེན་པོ་འདོན་
ཞིང་བག་མེད་པར་སོང་བས་སྦྲུལ་ཆེན་པོ་དེ་བསྐུལ་བ་བཞིན་དུ་གྱུར་ཏེ་བལྟས་པ་ན་
584



ཚོང་པ་དེ་དག་མཐོང་ནས། ཐོག་མ་མེད་པ་ནས་བག་ཆགས་ངན་པ་ལ་གོམས་
པའི་དབང་གིས་ཞེ་སྡང་གི་མེ་རབ་ཏུ་འབར་བར་གྱུར་ཅིང་། སྐྱེ་བོ་བཀྲེས་པས་ཁ་
ཟས་རོ་བརྒྱ་བ་མཐོང་བ་བཞིན་དུ། བཟའ་བར་འདོད་པའི་ཆགས་པའི་རླུང་
གིས་བུས་ཏེ། མྱུར་བར་ཚོང་པ་ལྔ་བརྒྱ་གང་ན་བ་དེར་བརྒྱུགས་ཏེ་སོང་ངོ་། །
དྲག་ཏུ་ལངས་པའི་ཚུབ་མ་ནག་པོ་བཞིན། །འཁྱིལ་ཞིང་རབ་ཏུ་འཁྲུགས་པའི་ལུས་
ལྡན་པ། །དུག་གི་ཁ་རླངས་འཇིགས་པ་འཕྲོ་པ་ལྟར། །རྔམ་པ་བཞིན་དུ་འོངས་པ་
འགྱུར་བ་ལས། །ཚོང་པ་དེ་དག་འཇིགས་པ་སྐྱེས་གྱུར་ཏེ། ། ཕྱོགས་བཅུར་འབྱེར་
ཞིང་འབྲོས་པའང་མ་ནུས་ན། །གཅིག་ཏུ་འདུས་ཤིང་ཅ་ཅོ་འབྱིན་གྱུར་པ། །དེ་
དག་སེམས་ཀྱང་རབ་ཏུ་འཁྲུགས་པར་གྱུར། །དེ་ནས་སྦྲུལ་ཆེན་པོ་ཞགས་པ་ལྟ་བུ་
དེས་ཚོང་པ་དེ་དག་གི་མཐའ་ནས་ཡོངས་སུ་བསྐོར་ཏེ། རིམ་གྱིས་བཟའ་བར་
བརྩམས་སོ། །དེ་ལྟར་འཇིགས་པ་ཆེན་པོ་ཉེ་བར་ལྷགས་ཤིང་འཇིག་རྟེན་ཐ་མར་
བྱེད་པ་ལྟ་བུ་དེའི་དུག་གིས་ལོག་ཅིང་རོང་རོང་པོར་གྱུར་ཏེ། སྨྲེ་སྔགས་རྣམ་པ་
འདི་དང་འདི་དག་འདོན་ནོ། །ཀྱི་ཧུད་ཕོངས་པའི་སྡུག་བསྔལ་གྱིས། །བསྐུལ་བ་
མྱ་ངན་དགོན་པར་འཁྱམས། །སྦྲུལ་ཆེན་འབར་བའི་འཆི་བདག་གིས། །གཡོ་་
བཞིན་ཅིག་ཅར་བླ་བྱེད་པ། །འབར་བའི་ནགས་ཁྲོད་ཆུད་པ་བཞིན། ། ཅིག་ཅར་
རིམ་གྱིས་སྲེག་བྱེད་པ། །དམྱལ་བའི་མེ་དང་ལྷན་ཅིག་བཞིན། །ཀྱི་ཧུད་འདི་ལས་
སྐྱོབ་པའང་མེད། །ཕ་མ་སྡུག་པའི་བུ་དག་དང་། །གཉེན་གྱི་ཚོགས་དང་ཡོངས་སུ་
བྲལ། ། སྦྲུལ་ཆེན་གཏུམ་པོའི་ལུས་ཀྱིས་ནི། །ཀུན་ནས་ཡོངས་སུ་བསྐོར་གྱུར་བས་
པས། །ལྕགས་ཁང་ནང་དུ་ཆུད་པ་བཞིན། ། བྲོས་ཏེ་དོང་པའི་ལམ་ཡང་མེད། །
སྙིང་རྗེ་ཆེན་པོའི་ལྷ་དག་གམ། ། མཐུ་དང་ལྡན་པའི་དྲང་སྲོང་དག་གཟིགས་
པོར་མཛད་པའང་ཡོད་མེད་དམ། །ཀྱི་ཧུད་བདག་ཅག་ཕ་རོལ་སོང་། །ཞེས་བྱ་བ་
ལ་སོགས་པའི་མྱ་ངན་གྱི་ཆོ་ངེས་འབྱིན་པ་ཙམ་ལ་ཞུགས་ཤིང་བློ་བརྟན་པ་དག་ནི་
འདི་སྐད་དུ་བདག་ཅག་ཕ་རོལ་ཏུ་འགྲོ་བ་ལ་མྱ་ངན་གྱི་ཆོ་ངེས་ཅི་ཞིག་ཕན།། ལྟ་
དང་འཇིག་རྟེན་ཕ་རོལ་ཡིད་ལ་གྱིས་ཤིག་ཅེས་སྒྲོག་པར་བྱེད་དོ། །དེ་ལྟར་ཅ་
585



ཅོའི་སྒྲ་ཆེན་པོ་སྒྲོགས་པར་བྱེད་པ་སེངྒེའི་རྒྱལ་པོ་དེས་ཐོས་ཏེ། རིངས་བར་
ཕྱོགས་དེ་ལོགས་སུ་སོང་ནས་བལྟས་པ་ན་སྦྲུལ་ཆེན་པོ་ཞགས་པ་ལྟ་བུ་ཞེས་བྱ་བས།
ཚོང་པ་ལྔ་བརྒྱ་ཙམ་ཡོངས་སུ་བསྐོར་ཏེ་ཟ་བར་འདོད་པ་མཐོང་ངོ༌། ། སྙིང་རྗེའི་
བདག་ཉིད་སྐྱེས་བུ་དམ་པ་རྣམས། ། བདག་གི་སྡུག་བསྔལ་རིང་དུ་སྐྱེད་ གྱུར་་་་
ཀྱང༌། །ཉམ་ཐག་གཞན་གྱི་སྡུག་བསྔལ་ཉེས་མཐོང་ན། །བྱམས་པའི་དབང་གིས་
ལྷག་པར་སྡུག་བསྔལ་འགྱུར། །དེ་ནས་སེངྒེའི་རྒྱལ་པོ་དེ་སྙིང་རྗེའི་དབང་གིས་སྐྱེ་
མའོ་སྐྱེ་བོ་ཉམ་ཉེས་པ་འདི་རྣམས་ཅི་ལྟར་ཐར་བར་བྱེ། བདག་གི་སྟོབས་ཀྱིས་
སྦྲུལ་ཆེན་པོ་འདི་བསད་པར་ནུས་ན། འོན་ཀྱང་འདིའི་མགོ་བོའི་གདེངས་ཀ་
ཤིན་ཏུ་མཐོ་བས། ཅིག་ཅར་མགོ་བོའི་གནད་དུ་མ་ཕོག་ན་འཆི་བར་མི་ནུས་སོ་
སྙམ་ནས། དེ་སེམས་ཤིང་འདུག་པ་ནས། ཧ་ཅང་ཡང་ཐག་མི་རིང་བ་ཞིག་ན་
གླང་པོ་ཆེ་ཞིག་འདུག་པ་མཐོང་ནས། ཀྱེ་མའོ་སེམས་ཅན་འདི་ལྟ་བུས་བདག་གི་
གྲོགས་བྱས་ན་ཚོང་པ་འདི་རྣམས་འཇིགས་པ་ལས་ཐར་བའི་ཐབས་ཤིག་ཡོད་དོ་
སྙམ་སྟེ་དེའི་དྲུང་དུ་སོང་ནས་སྨྲས་པ། གྲོགས་པོ་སྦྲུལ་ཆེན་པོ་ཞགས་པ་ལྟ་བུ་ཞེས་
བྱ་བས་ཚོང་པ་ལྔ་བརྒྱ་བསྐོར་ཞིང་ཟ་བར་འདོད་ན། དེ་རྣམས་ཐར་བར་བྱ་བའི་
དོན་དུ་གྲོགས་པོ་ཁྱོད་ཀྱི་སྲོག་ཡོངས་སུ་བཏང་བར་སྤྲོའམ། གླང་པོས་སྨྲས་པ།
དེ་དག་ཇི་ལྟར་ཐར་བར་བྱ། སེངྒེས་སྨྲས་པ། གང་གིས་ཁྱོད་ཀྱི་མགོ་བོར་
བདག་གིས་ནི། །བདག་གི་རྐང་པ་བཞག་སྟེ་སྦྲུལ་ཆེན་ལ། །དྲག་པོའི་ཤུགས་ཀྱིས་
ཐལ་མོ་བསྣུན་གྱུར་ན། ། སྦྲུལ་ཆེན་དེ་ཡང་འཆི་བར་འགྱུར་མོད་ཀྱི། །དེ་ཡི་དུག་
གིས་བདག་ཀྱང་འཆི་འགྱུར་ཞིང༌། ། རྐང་པའི་ཤུགས་ཀྱིས་ཁྱོད་ཀྱང་འཆི་བར་་
འགྱུར། །དེ་སྐད་ཅེས་སྨྲས་པ་དང་། གླང་པོ་ཆེས་སྨྲས་པ། གྲོགས་པོ་ལེགས་སོ་
བདག་ཅག་ཤི་བར་གྱུར་པ་ནི་བླའི། མིའི་འགྲོ་བ་འདི་དག་ཐར་པར་བྱས་པའི་
མཐུས་བདག་ཅག་ཀྱང་དུད་འགྲོའི་སྐྱེ་གནས་འདི་ལས་ཐར་བར་འགྱུར་གྲང་།།
ད་ནི་མྱུར་བར་བྱ་བའི་རིགས་སོ། ། གང་ན་ལྷག་བསམ་ལྡན་པ་དག །ཕན་ཚུན་
འགྲན་པ་བཞིན་དུ་གྱུར། །བདག་ཉིད་ཉམ་ཉེས་གྱུར་པ་ལའང་། །རྙེད་པ་ཐོབ་པ་
586



བཞིན་དུ་དགའ། ། དེ་ནས་རི་དྭགས་ཀྱི་རྒྱལ་པོ་དེ་གླང་པོ་ཆེའི་མགོ་བོའི་སྟེང་དུ་
འདུག་སྟེ། བདག་གི་རྩལ་ཤུགས་དྲག་པོས་མཆོངས་ནས་སྦྲུལ་ཆེན་པོ་དེའི་མགོ་
བོ་ལ་ཐལ་མོས་བསྣུན་ཏོ། ། གངས་རིའི་ཚལ་བ་ལྟ་བུའི་ལུས་ལྡན་ཞིང༌། ། གནམ་
ལྕགས་འབར་བ་ལྟ་བུའི་སྡེར་མོ་ཡིས། ། སྦྲུལ་ཆེན་མགོ་ལ་བསྣུན་པར་གྱུར་པ་སྟེ། །
ལྗོན་ པའི་རྩེ་ལ་གནམ་ལྕགས་ལྟུང་བ་བཞིན། ། དེ་ཡི་མགོ་བོ་ཕྱེ་མར་བྱས་པར་་
གྱུར། ། རྐང་པའི་ཤུགས་ཀྱིས་གླང་པོ་དེ་ཡང་ཤི། ། སྦྲུལ་ཆེན་དེ་ཡི་དུག་ཀྱང་མི་
བཟད་པས། །རི་དྭགས་རྒྱལ་པོ་དེ་ཡང་ཤི་བར་གྱུར། །དེ་ནས་ཚོང་པ་དེ་དག་འདི་
སྙམ་དུ་གྱུར་ཏོ། ། ཨེ་མའོ་བདག་ཅག་སྲོག་ལ་རྒོལ་བྱེད་པའི། ། སྦྲུལ་ཆེན་གཟུགས་
ཀྱི་གཤེད་པོ་དེ། ། ཅིག་ཅར་གསོད་པར་བྱེད་ནུས་པ། །སྟོབས་ལྡན་འདི་ནི་སུ་ཞིག་
ཡིན། །དེ་སྙམ་དུ་སེམས་པར་གྱུར་པ་དང་། ) དེ་ལྟ་བུའི་སྤྱོད་པ་རྨད་དུ་བྱུང་བ་དེ་
ལྷ་རྣམས་ཀྱིས་མཐོང་ཞིང་ཚོང་པ་དེ་དག་གི་བསམ་པ་རིག་ནས་ཚོང་པ་དེ་དག་ལ་
ལྷ་རྣམས་ཀྱིས་སྨྲས་པ། ཀྱེ་ཚོང་པ་ཁྱེད་རྣམས་ཤེས་པར་གྱིས་ཤིག་བསྐལ་པ་
བཟང་པོའི་བྱང་ཆུབ་སེམས་པས་བདག་ཉིད་ཀྱི་སྲོག་ཡོངས་སུ་བཏང་ཞིང་སྐྱབས་
བྱས་པས་ཁྱེད་རྣམས་དེ་ལ་གུས་པར་བྱོས་ལ་མཆོད་པ་གྱིས་ཤིག དེ་སྐད་ཅེས་
སྨྲས་པ་ཐོས་ནས། ཚོང་པ་དེ་རྣམས་མཆོག་ཏུ་ངོ་མཚར་དུ་གྱུར་ནས། བྱང་
ཆུབ་སེམས་དཔའ་སེངྒེའི་གཟུགས་ཅན་དེའི་གདུང་ལ་མཆོད་པར་བྱེད་ཅིང་བསྲེག་
པའི་བྱ་བ་ལ་བརྩོན་པར་གྱུར་ཏེ། དེ་ལྟ་བུའི་ཚེ་རྣམ་པ་འདི་ལྟ་བུ་བརྗོད་པར་
ངེས་སོ། །ཨེ་མའོ་བྱང་ཆུབ་སེམས་དཔའ་ཆེ། ། ཐུགས་རྗེ་ཆེན་པོའི་སྟོབས་ལྡན་
པ། །བདག་ཅག་རྣམས་ལ་སྲོག་སྦྱིན་ཕྱིར། ། སེངྒེའི་གཟུགས་སུ་བསྟན་པ་སྙམ། །
གང་གིས་རི་བོ་ལྟ་བུའི་སྦྲུལ། །ལྗོན་པའི་ཚོགས་རྣམས་འདུད་འདྲ་བ། །ཆར་སྤྲིན་
གནག་འདྲའི་མགོ་བོ་ལ། ། གློག་ཐེར་འཁྲུག་འདྲའི་ལྕེ་གཡོ་བ། ། རབ་ཏུ་འཇིགས་
པའི་གཟུགས་ཅན་ཡང༌། །གང་གི་སྡེར་མོ་རྡོ་རྗེ་ཡིས། ། ལྗོན་པའི་རྩེར་ནི་ཐོག་ལྷུང་
བཞིན། ། དུམ་བུར་བྱེད་པའི་མཐུ་ལྡན་པ། །ཨེ་མའོ་རི་དྭགས་རྨད་བྱུང་ཁྱོད། །
བདག་ཅག་རྣམས་ཀྱི་སྲོག་སྦྱིན་ཞིང༌། །དུག་གིས་ཕོག་ཅིང་ཤི་གྱུར་ཀྱང༌། །དགྱེས་
587



ཤིང་འཛུམ་པ་ལྟ་བུའི་ལུས། །ཚངས་པའི་གདོང་གི་འོད་ཟེར་གྱིས། །ཕོག་པའི་ལྷ་
མོ་བཞིན་དུ་འཛུམ། །ཨེ་མའོ་རྨད་དུ་བྱུང་བ་ཁྱོད། །བདག་ཅག་རྣམས་ཀྱི་ལྷ་
གཅིག་པུ། །འཆི་བདག་ཁ་ནས་འདོན་མཛད་པ། །འདི་འདྲའི་དཀའ་བ་སྤྱོད་པ་
དེ། །གཉེན་དང་མཛའ་ཤེས་རྣམས་ལ་མེད། ། མ་འོངས་དུས་ནའང་བདག་ཅག་
རྣམས། །འཁོར་བའི་དགོན་པ་སྐྱབས་མེད་ལས། །གཏི་མུག་སྦྲུལ་གྱིས་བསྐོར་བ་
འདི། །དཔའ་བོ་འདི་ཡིས་འདོན་པར་ངེས། །ཞེས་བྱ་བ་ལ་སོགས་པ་རྗེས་སུ་ཡི་
རང་བ་དེ་དང་དེ་བྱས་པར་གྱུར་ཏོ། །དེའི་ཚེ་ལྷ་རྣམས་ཀྱིས་ཀྱང་མེ་ཏོག་གི་ཆར་དུ་
མ་ཕབ་ཅིང་རི་དྭགས་ཀྱི་རྒྱལ་པོ་དེའི་གདུང་ལ་མཆོད་པར་བྱས་སོ། །དེ་ལྟ་བས་ན་
ཤེས་རབ་དང་སྙིང་རྗེའི་མཐུ་ཐོབ་པ་རྣམས་བདག་ཉིད་ཉམ་ཉེས་པར་གྱུར་ཏུ་ཟིན་
ཀྱང་འགྲོ་བ་གཞན་གྱི་སྡུག་བསྔལ་སེལ་བར་བྱེད་པ་ལ་ཤིན་ཏུ་བརྩོན་པར་འགྱུར་
རོ། །ཞེས་སྙིང་རྗེའི་ཕན་ཡོན་བསྔགས་པ་ལ་བརྗོད་པར་བྱའོ། །བཅོམ་ལྡན་འདས་
འདི་གནས་སྐབས་དེ་ལྟ་བུ་ནའང་འགྲོ་བ་རྣམས་སྡུག་བསྔལ་ལས་སྒྲོལ་བར་མཛད་
དོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་བྱའོ། ། སེངྒེའི་སྐྱེས་
པའི་རབས་ཏེ་བརྒྱད་ཅུ་དྲུག་པའོ། ། ། ། ། ར འི། ཡི།
པ ཀྱི་719 ༢ ཆུ་
1:|:ཀྱི གྱ་བདུན་པ། དེད་དཔོན་སློང་ལྡན་གྱི་སྐྱེས་པའི་རབས། 09:1།
1: ༈ སྐྱེས་བུ་དམ་པ་རྣམས་ནི་སེམས་ཅན་གྱི་དོན་བྱེད་པ་ལ་མངོན་པར་ཞུགས་
པའི་བརྩོན་འགྲུས་ཀྱི་མཐུ་དཔག་ཏུ་མེད་དེ། | གནས་སྐབས་ཀྱི་དོན་བྱ་བ་ཅུང་
ཟད་ཙམ་ལ་ལྟོས་ནས། སྒྲུབ་པར་བྱེད་པའི་བརྩོན་འགྲུས་ཀྱི་སྟོབས་ཀྱང་རྨད་དུ་
བྱུང་ན། དོན་ཆེན་པོ་བསྒྲུབ་པ་ནི་ལྟ་སྨོས་ཀྱང་ཅི་དགོས། དེ་ཡང་འདི་སྐད་
ཐོས་ཏེ། བཅོམ་ལྡན་འདས་འདི་བྱང་ཆུབ་ཀྱི་སྤྱོད་པ་སྤྱད་པའི་ཚེ། སྔོན་བྱུང་
་་བ་འདས་པའི་དུས་ན། དེད་དཔོན་ཆེན་པོ་སློང་ལྡན་ཞེས་བྱ་བར་གྱུར་ཏོ་ཞེས་
གྲགས་ སོ། ། དེ་ ཐོག་ མར་ བཙས་ པ་ ནས་ རང་ བཞིན་ གྱིས་ ཡིད་ གཞུངས་ པ།
བརྩོན་འགྲུས་དང་ལྡན་པ། འགྲོ་བ་རྣམས་ཀྱིས་མཐོང་ན་དགའ་བར་བྱེད་པ།
588



རིན་པོ་ཆེ་ཆེན་པོའི་རིགས་ལྟར་རང་བཞིན་གྱིས་རྣམ་པར་དག་པའི་རྒྱན་དང་ལྡན་
པ། སེམས་ཅན་ཐམས་ཅད་ལ་སྙིང་རྗེ་ཆེན་པོའི་ངང་ཚུལ་ཡོངས་སུ་སྦྱངས་པར་
གྱུར་ཏོ། །དེ་ནི་བཙས་པའི་བྱ་བ་རྫོགས་པ་ནས་བསོད་ནམས་མཐུ་ཡིས་རབ་ཏུ་
དཔལ་འབར་ཞིང༌། །སྐྱེ་བོ་རྣམས་ཀྱིས་མཐོང་ན་དགར་གྱུར་པ། །འཛམ་བུའི་
གསེར་སྦྱངས་བྱི་དོར་བྱས་པ་བཞིན། ། དེ་བློ་ཡོངས་སུ་དག་ཅིང་ཞི་བ་ཡིས། ། སྐྱེ་
བོའི་ཡིད་ཀྱི་གླང་ཆེན་གཏུམ་པོ་ཡང་། །བསོད་ནམས་ལྕགས་ཀྱུས་མངོན་པར་་་
དྲངས་པ་བཞིན། །དགའ་ཞིང་དུལ་བའི་དཔལ་ལ་བརྟེན་པར་གྱུར། །གཞན་དུ་
སྤྱད་པའི་བསོད་ནམས་མཐུ་ཆེན་དེ། །དུས་འདིར་གསལ་བས་འཇིག་རྟེན་ཟིལ་
གྱིས་མནན། །དེ་ལ་འཁོར་གསུམ་ཡོན་ཏན་ཁྱད་པར་རྣམས། ། ཕན་ཚུན་འགྲན་པ་
བཞིན་དུ་གནས་གྱུར་ཏེ། །འོན་ཀྱང་མ་རབས་གཏམ་ངན་ཀུན་གྱི་གཞི། །འཇིག་
རྟེན་སྨད་པ་རྣམས་ལ་བརྩེར་ལྡན་པས། ། འཇིག་རྟེན་སྡུག་བསྔལ་དེ་ཡིས་ཁུར་དུ་
ཁྱེར། ། ཕངས་པ་རྣམས་དང་དེར་ནི་ཐུན་མོང་བཞིན། །འདི་འདྲ་གང་དུ་བྱུང་བ་
དཔལ་དང་ལྡན། ། དེ་ལྟར་གཞོན་ནུ་དེ་བཙས་མ་ཐག་ནས།། རང་བཞིན་གྱི་
བསོད་ནམས་ཀྱི་སྟོབས་གོང་ནས་གོང་དུ་འཕེལ་བར་གྱུར་ཏེ། ། ཕ་མའང་མཆོག་ཏུ་
བྱམས་པའི་དབང་གིས་གཞོན་ནུ་དེ་སྐྱོང་བར་བྱེད་པ་ལས། དེའི་ཤེས་རབ་དང་
བརྩོན་འགྲུས་ཀྱིས། བཟོའི་གནས་ཐམས་ཅད་དང༌། ཡི་གེ་དང་རྩིས་དང་ཟོང་
གི་ཐ་སྙད་དང་། ཞིང་གི་བྱ་བ་ལ་སོགས་པ་འཇིག་རྟེན་ན་ཉེ་བར་མཁོ་བ་རྣམས་
དང་། སྒྱུ་རྩལ་དྲུག་ཅུ་རྩ་བཞི་ཐམས་ཅད་ཀྱང་མྱུར་བར་ཁོང་དུ་ཆུད་པར་གྱུར་
ཏོ། །དེ་བྱིས་པའི་ཚོགས་ཆེན་པོ་ཐམས་ཅད་ལའང་ཐབས་དག་རྗེས་སུ་སྟོན་ནོ། །
དེ་ནས་དུས་གཞན་ཞིག་གི་ཚེ་སྐྱེ་བོའི་ཚོགས་ཕལ་མོ་ཆེ་དག་ཕན་ཚུན་ལོངས་སྤྱོད་
ཀྱིས་ཡིད་ཀུན་ཏུ་གཡེངས་པར་གྱུར་པ། སྡུག་བསྔལ་བ་རྣམ་པ་དུ་མ་དག་གིས་
གཏམ་གྱི་གོ་སྐབས་གླེང་བ་ཐོས་ཏེ། སྐྱེ་བོ་རྣམས་འཇིག་རྟེན་ན་ལོངས་སྤྱོད་ཀྱིས་
ཆོག་མི་ཤེས་ པ་ དང༌། བཟའ་བ་དང་། བཏུང་ བ་དང༌། བགོ་བ་ དང་།
བཞོན་པ་ལ་སོགས་པ་སྒྲུབ་པར་བྱེད་པའི་ཐབས་རྐུན་པོ་ལ་སོགས་པ་ངན་པའི་སྤྱོད་
589



པ་སྣ་ཚོགས་ཀྱིས་འཚོ་བར་བྱེད་པའི་གཏམ་སྨྲ་བ་བྱང་ཆུབ་སེམས་པས་ཐོས་ནས། །
ཐོག་མ་མེད་པ་ནས་གོམས་པའི་དབང་གིས་སྙིང་རྗེ་ཆེན་པོའི་ཤུགས་ཀྱིས་འདི་སྙམ་
དུ་སེམས་པར་ངེས་སོ། །ཀྱེ་མའོ་འཇིག་རྟེན་འདི་དག་ནི། ། སྙིང་པོ་མེད་པའི་
ལོངས་སྤྱོད་ཀྱིས། །ཐོག་མ་མེད་ནས་ཆགས་པའི་རྒྱུན། །དཔག་ཏུ་མེད་པས་ཉེར་
བཅིངས་ཏེ། །བསམ་དུ་མེད་པའི་སྡུག་བསྔལ་མྱོང༌། །བདེ་བའི་གནས་ལས་རིང་
དུ་གྱུར། །བདག་ནི་དེད་དཔོན་སློང་ལྡན་ཞེས། །གྲགས་པའི་མིང་འདི་དོན་མཐུན་
པར། །སྤྱད་པར་གྱུར་ན་རིགས་པ་སྙམ། ། སྙིང་རྗེའི་དཔལ་གྱིས་མངོན་པར་འཁྱུད་
གྱུར་ཅིང་། །སྦྱིན་པའི་གནས་གྱུར་སེམས་ཅན་འཁོད་བཞིན་དུ། ། ཞུམ་པ་བཞིན་
དུ་གནས་པ་མཐུ་ཆུང་ངམ། །ནུས་པ་ཡོད་བཞིན་ཇི་སྟེ་ཡལ་བར་འདོར། །བདག་
ནི་གཞན་དོན་སྤྱོད་པར་འདོད་བཞིན་དུ། ། སྐྱེ་བོ་ཕོངས་པའི་ཚིག་ གི་ སེར་བ་་་
ཡིས། །དགེ་བའི་ལོ་ཐོག་འཇོམས་པར་བྱེད་པ་ལ། །བཟློག་པའི་མཐུ་འདི་བདག་
ལ་ཡོད་བཞིན་དུ། །ཡལ་བར་འདོར་པ་འདི་ནི་མཁས་མ་ཡིན། ། དེ་བས་ཅི་ནས་
ཕོངས་པའི་དོན་བསྒྲུབ་པར། །ཅུང་ཟད་ཙམ་གྱིས་ནུས་པ་མ་ ཡིན་པས། ། རྒྱུ་་་
མཚོའི་གླིང་ལས་ཡིད་བཞིན་རིན་ཆེན་དེ། །བླངས་ཏེ་སྐྱེ་བོའི་དབུལ་བ་བསལ་བར་
བྱ། །དེ་ལྟར་བློ་ལ་ངེས་པར་བྱས་ནས་ཕོངས་པ་རྣམས་ཀྱི་ཉམ་ཐག་པའི་ སྡུག་་
བསྔལ་གྱིས་ཡིད་ལ་བརྩོན་པ་དང་ལྡན་པས་བསྐུལ་བར་བྱས་ཏེ། བདག་ཉིད་
ཀྱིས་ཕ་མ་ལ་གསོལ་བ་བཏབ་པ། ཡབ་ཡུམ་བདག་ནི་སེམས་ཅན་རྣམས་ཀྱི་
དབུལ་བའི་སྡུག་བསྔལ་སེལ་བར་འདོད་པས། སྦྱིན་གཏོང་བགྱིད་པར་འཚལ་ན།
སྡུག་བསྔལ་བ་ཅུང་ཟད་ཙམ་གྱིས་བསྒྲུབས་པའི་ལོངས་སྤྱོད་ཀྱིས་སྐྱེ་བོ་རྣམས་མགུ་
བར་མི་འགྱུར་བས་རྒྱ་མཚོ་ལས་ཡིད་བཞིན་གྱི་ནོར་བུ་བླངས་ཏེ་དོན་དེ་བསྒྲུབ་པར་
བགྱི་བར་འཚལ་ལོ། ། ཕ་མ་གཉིས་ཀྱིས་སྨྲས་པ། གཞོན་ནུ་ཁྱོད་གཞན་དུ་འགྲོ་
བར་མ་བྱེད་ཅིག་རྒྱ་མཚོ་ནི་ཤིན་ཏུ་བགྲོད་པར་དཀའོ། །བདག་ཅག་གི་ཁྱིམ་དུ་
བདུན་རྒྱུད་ཚུན་ཆད་ཀྱི་ནོར་རྫས་རབ་ཏུ་མང་པོ་འདུག་གི དེ་དག་ལ་ལོངས་སུ་
སྤྱོད་ལ་སྦྱིན་པའང་གྱིས་ཤིག གཞན་དུ་འགྲོ་བ་ནི་སྡུག་བསྔལ་མང་པོ་དང་ལྡན་
590



ཏེ་ཤིན་ཏུའང་ཉོན་མོངས་པ་ཡིན་ནོ། །དེས་སླར་གསོལ་བ། |༌ཡབ་ཡུམ་ནི་བདག་
ལ་བརྩེ་བ་ལགས་མོད་ཀྱིས། གང་བདུན་རྒྱུད་གྱི་བར་དུ་བསགས་པའི་ནོར་དེ་
ཙམ་གྱིས་སྐྱེ་བོ་རྣམས་ཆོག་པར་འགྱུར་བའང་མ་ལགས། གང་གཞན་གྱིས་ཡོངས་
སུ་བསགས་པ་དེ་དག་དེས་ཟད་པར་བགྱིས་སོ་ཞེས་མི་རབས་ཀྱི་སྐྱེ་བོ་དག་ཀྱང་
བསྔགས་པ་མ་ལགས་པ་བརྗོད་ནའང་མི་སྤྲོའོ། །ཞེས་བྱ་བ་ལ་སོགས་པས་ཕ་མ་ལ་
གསོལ་བ་བཏབ་སྟེ་ཕ་མས་ཀྱང་གནང་ནས། ཚོང་པའི་ཚོགས་དུ་མ་དང་བཅས་
པ་དོན་སྒྲུབ་པར་འདོད་པའི་སྐྱེ་བོ་རྣམས་དེད་དཔོན་ཆེན་པོ་དེ་དང་ལྷན་ཅིག་ཏུ།
གྲུ་བོ་ཆེ་བཤམས་ནས་རྒྱ་མཚོ་ཆེན་པོར་ཞུགས་པར་གྱུར་ཏོ། །དེ་དག་ཚད་མེད་ཆུ་
ཡིས་རབ་གང་ཞིང་། ། དཔག་མེད་རླབས་ཀྱི་ཕྲེང་བ་རབ་འཁྲིགས་པ། ། དཔག་
ཡས་འབྱུང་པོ་རྣམས་ཀྱི་བརྟེན་པའི་གནས། ། དཔག་མེད་ནོར་བུའི་གླིང་རྣམས་
རབ་བསྐོར་བའི། ། རྒྱ་མཚོ་དེ་ལ་ཞུགས་མ་ཐག་ཏུ་ཡང་། ། མཐུན་པའི་རླུང་གིས་
རབ་ཏུ་དྲངས་བྱས་ཏེ། །སྐྱེ་བོ་རྣམས་ནི་དགའ་བའི་སྒྲ་འབྱིན་ཞིང༌། །བ་དན་ཕྱིར་
བའི་འདབ་མས་རབ་བསྐྱོད་ནས། །མཁའ་ལྡིང་རང་གི་གནས་སུ་འགྲོ་བ་བཞིན། །
ནོར་བུའི་གླིང་ལ་མྱུར་བར་བབས་པར་གྱུར། །དེ་ལྟར་དེད་དཔོན་ཆེན་པོ་དེའི་
བསོད་ནམས་ཀྱི་མཐུས། ། གྲུ་བོ་ཆེ་ནོར་བུའི་གླིང་དུ་ཕྱིན་པར་གྱུར་ནས་ཚོང་པ་
རྣམས་ཀྱིས་རིན་པོ་ཆེ་རིན་ཐང་མེད་པ་རྣམས་ཀྱིས་གྲུ་བོ་ཆེ་བཀང་ངོ༌། ། དེད་
དཔོན་སློང་ལྡན་གྱིས་ཀྱང་ཡིད་བཞིན་གྱི་ནོར་བུ་རྙེད་པར་གྱུར་ཏེ། སླར་རྒྱ་མཚོ་
ལས་འཛམ་བུའི་གླིང་གི་ཕྱོགས་སུ་བརྒལ་ཏེ་འོངས་སོ། ། རྒྱ་མཚོའི་ཚུར་རོལ་གྱི་
འགྲམ་དུ་སླེབ་ཏུ་ཉེ་བ་ན། །ཡིད་བཞིན་གྱི་ནོར་བུ་ལག་ཏུ་བཟུང་བཞིན་དུ་རྒྱ་
མཚོའི་མཚན་མ་ལ་བལྟས་པ་ན། བྱང་ཆུབ་སེམས་དཔའ་དེའི་སྤྱོད་པ་ལ་བར་དུ་
གཅོད་པར་འདོད་པའི་བདུད་ཀྱི་མཐུའམ། སེམས་ཅན་གྱི་ཉེས་པས་ནོར་བུ་རིན་
པོ་ཆེ་དེ་རྒྱ་མཚོར་ལྷུང་བར་གྱུར་ཏོ། ། སྐྱེ་བོ་རྣམས་ཀྱང་བསོད་ནམས་མཐུ་ཆུང་
ཞིང༌། །གཞན་དུ་བྱེད་པའི་བདུད་ཀྱང་སྟོབས་ཆེ་ལ། །ཉེས་པའི་ཚོགས་རྣམས་དུ་
མ་འབྱུང་གྱུར་གྱི། །འོན་ཀྱང་དམ་པ་རྣམས་ཀྱི་སྤྱོད་པའི་སྟོབས། །དེ་དག་རྣམས་
591



ཀྱིས་འགྲན་པར་ནུས་མིན་ཏེ། །འདི་ནི་འཇིག་རྟེན་འདི་ན་རྨད་དུ་བྱུང༌། །དེ་ནས་
བྱང་ཆུབ་སེམས་དཔའ་དེད་དཔོན་སློང་ལྡན་དེ་འདི་སྙམ་དུ་གྱུར་ཏེ། ཨེ་མའོ། །
མཚར་བྱས། བདག་གིས་བག་མེད་པའི་ཉེས་པ་བཞིན་དུ་གྱུར་ཏེ། ད་ནི་་་
བདག་གིས་བརྩོན་འགྲུས་ཆེན་པོ་བསྐྱེད་པ་རིགས་སོ། །གང་རྒྱ་མཚོ་ཆེན་པོ་འདིའི་
མཐའ་ཡང་དཔག་པར་ནུས་ཀྱིས། ཅིག་ཅར་བདག་གིས་ནོར་བུའི་ཕྱིར་རྒྱ་མཚོ་
ཆེན་པོ་འདི་བསྐམས་པར་བྱའོ་སྙམ་དུ་བསམས་ནས། དེས་ཆུ་ཕྱགས་ཐོགས་ཏེ་
རྒྱ་མཚོ་ཆེན་པོ་བསྐམས་པར་བརྩམས་པ་དང་། དེ་ཆུ་ཕྱོགས་ཐོགས་མ་ཐག་ཏུ།
ལྷ་བྱེ་བ་ཁྲག་ཁྲིག་སྟོང་ཕྲག་བརྒྱ་དག་གྲོགས་བྱེད་པར་གྱུར། རླུང་དང་མེའང་
གྲོགས་བྱེད་པར་གྱུར་ཏེ་སྐེམས་ཤིང་སྲེག་པར་བྱེད་དོ། །དེ་ལྟར་བྱང་ཆུབ་སེམས་
དཔའ་བརྩོན་འགྲུས་བརྟན་པ་ལ་ཞུགས་པ་དེ། རྒྱ་མཚོའི་ལྷ་དེ་དག་གིས་མཐོང་
ནས་ཚིགས་སུ་བཅད་དེ་སྨྲས་པ། རྒྱ་མཚོ་འདི་ནི་མཐའ་ཡས་མི་ཟད་དེ། །ཆུ་གཞན་
ཟད་ཀྱང་རྒྱ་མཚོ་དེ་ལྟར་མིན། །གྲོགས་པོ་མཁའ་ལ་ལམ་གྱི་ཚད་འདོད་ལྟར། །རྒྱུ་
མཚོ་བསྐམས་པ་དག་ཏུ་ཇི་ལྟར་ནུས། །དེ་སྐད་ཅེས་སྨྲས་པ་དང༌། སླར་ལྷ་དེ་
དག་ལ་ཚིགས་སུ་བཅད་དེ་སྨྲས་པ། ལྷ་དག་རྒྱ་མཚོ་མཐའ་ཡས་མ་ཡིན་ཏེ། །རྒྱ་
མཚོ་མཐའ་ཡས་མཐའ་ཡིས་དཔག་པར་ནུས། ། བདག་གི་བརྩོན་འགྲུས་མཐའ་
ཡས་དཔག་མེད་དེ། །རྒྱ་མཚོ་ཆེན་པོ་བདག་གིས་བསྐུམ་པར་ནུས། །དཔག་མེད་
ལྷོ་དག་བདག་གི་གྲོགས་ཡིན་ཏེ། །བར་སྣང་ཆུ་ནི་སྲེག་ཅིང་སྐེམས་པར་བྱེད། །རྒྱུ་
མཚོ་སྐམ་པ་དག་ལ་ཞུམ་པ་མེད། །རྒྱ་མཚོ་བདག་གི་ནོར་བུ་མ་བཏང་བར། །
དཔག་མེད་མཐུ་ལྡན་སངས་རྒྱས་དཀོན་མཆོག་དང་། །དེ་བཞིན་སྤྲོས་མེད་ངེས་
པར་འབྱུང་བའི་ཆོས། །འདྲེན་པའི་སྲས་དེ་དགེ་འདུན་རིན་ཆེན་ཡོད། །དེ་དག་
བདག་གིར་གྱུར་ཏེ་རྒྱ་མཚོའི་མིན། །དེ་སྐད་ཅེས་བརྗོད་པ་དང༌། རྒྱ་མཚོའི་ལྷ་
དེ་དག་གིས་ཨེ་མའོ་འདི་ལྟ་བུའི་བརྩོན་འགྲུས་ཀྱི་མཐུ་དང་ལྡན་པ་བསམ་གྱིས་མི་
ཁྱབ་བོ། །འདི་ལྟ་བུའི་སེམས་ཅན་ཆེན་པོ་ཉོན་མོངས་པར་གྱུར་ན་མི་རུང་བས། །
འདི་ལ་ནོར་བུ་མྱུར་དུ་འབུལ་བར་བྱའོ་སྙམ་དུ་བསམས་ནས། ། ཡིད་བཞིན་གྱི་
592



ནོར་བུ་རིན་པོ་ཆེ་རྒྱ་མཚོའི་ལྷ་དེ་དག་གིས་བླངས་ནས་དེད་དཔོན་ཆེན་པོ་དེ་ལ་
ཕུལ་ཏེ་སྨྲས་པ། སྐྱེས་བུ་ཁྱོད་ཀྱི་ཚིག་ནི་ངེས་པ་སྟེ། །དེ་བཞིན་ཁྱོད་ནི་བརྩོན་
པའི་སྟོབས་དང་ལྡན། །ལེགས་སོ་ནོར་བུ་འདི་ནི་འབུལ་བར་བགྱི། །དཀོན་མཆོག་
ག ལ ས་ ཤར་བུ་འད་ན་འབུལ་བ་
མཆོད་ཅིང་བསམ་པ་རྫོགས་པར་མཛོད། །དེ་སྐད་ཅེས་བརྗོད་ནས་རང་གི་གནས་ ་
སུ་སོང་ངོ་། །བརྩོན་འགྲུས་ཀྱི་དོན་འདི་དང་ལྡན་པ་ནི་སྐྱེས་བུ་དམ་པ་རྣམས་ལ་
རིགས་པ་ཡིན་ཏེ། རི་དང་ས་ཆེན་རྒྱ་མཚོའི་ཆུ་གཏེར་མཐའ་དག་གི །རྡུལ་
ཕྲན་ཁམས་ཀྱི་ཤིང་རྟའི་འཕང་ལོའི་རྒྱ་ཁྱོན་ལ། །གནས་པའི་སེམས་ཅན་ཁམས་ལ་
རྡུལ་གྱིས་འགྲན་བྱ་མིན། ། ནམ་མཁའི་མཐའ་གཏུགས་སེམས་ཅན་དོན་ལ་རབ་
ཞུགས་པའི། ། བློ་ཡི་སྟོབས་ནི་སྐྱེ་བོའི་ཚོགས་ཀྱི་བསམ་བྱ་མིན། ། དཔག་མེད་་་་
སྟོབས་ཀྱི་རྗེས་སུ་ཞུགས་པ་རྒྱལ་པོའི་སྲས། །ཕྱོགས་གྱུར་རྣམས་ཀྱི་མཚན་གྱི་སྟོབས་
ཀྱང་དཔག་ཏུ་མེད། །དེ་ནས་དེད་དཔོན་སློང་ལྡན་ཡིད་བཞིན་དུ་འཛམ་བུའི་གླིང་
དུ་འོངས་ཏེ། སྐྱེ་བོའི་ཚོགས་ཐམས་ཅད་ཀྱི་ཡིད་བཞིན་དུ་སྦྱིན་པའི་ཆར་ཆེན་པོ་
ཀུན་ཏུ་ཕབ་ཅིང༌། སྙན་པར་སྨྲ་བས་སྐྱེ་བོ་རྣམས་འདུན་པར་བྱས་ཏེ། ཆོས་
དང་མཐུན་པའི་དགའ་སྟོན་གྱིས་སྐྱེ་བོ་རྣམས་བག་མེད་པ་ལས་གློག་ཅིང་བྱང་ཆུབ་
ཀྱི་ལམ་དང་མཐུན་པའི་བརྩོན་འགྲུས་ལ་བཀོད་དོ། །དེའི་ཚེ་སྐྱེ་བོའི་ཚོགས་རྣམས་
ཀྱིས་དེད་དཔོན་སློང་ལྡན་ལ་ཆེད་དུ་བརྗོད་པ་འདི་ལྟ་བུས་བསྟོད་པར་ངེས་སོ། །
དེད་དཔོན་ཆེན་པོ་དེད་དཔོན་མཆོག ། སློང་བའི་ཡིད་བཞིན་ མཆོག་དང་་་་
ལྡན། །དཔག་མེད་བརྩོན་འགྲུས་ཆེན་པོའི་སྟོབས། །རབ་ཏུ་གསལ་ཞིང་མ་སྨད་
པ། །ཨེ་མའོ་ཉི་མའི་དཀྱིལ་འཁོར་བཞིན། །བློ་ཡི་མུན་པ་སེལ་བར་བྱེད། །ཟླ་བའི་
དཀྱིལ་འཁོར་རྫོགས་པ་བཞིན། ། དབུལ་བའི་ཚ་གདུང་ཞི་བར་བྱེད། ། བུམ་པ་
བཟང་པོ་མངོན་གྲུབ་ལྟར། །ཅི་འདོད་ཡིད་བཞིན་རེ་བ་སྐོང༌། ། འདི་འདྲས་ཟིན་
པ་སྐལ་བ་བཟང༌། །ནམ་ཞིག་དེད་དཔོན་འདི་ཡི་མཐུས། །་འཁོར་བའི་རྒྱ་མཚོ་
སྐམ་པར་བྱེད། །ཨེ་མའོ་རྨད་བྱུང་ཨ་ལ་ལ། ། ཞེས་བྱ་བ་ལ་སོགས་པའི་ཆེད་དུ་
བརྗོད་པས་ལྷ་ཐམས་ཅད་ཀྱང་མགུ་བར་གྱུར་ཏོ། །དེ་ལྟ་བུའི་དོན་འདི་ཡང་བརྩོན་
593



འགྲུས་ཀྱི་སྟོབས་དཔག་ཏུ་མེད་པ་བསྟན་པའི་ཕྱིར། བཅོམ་ལྡན་འདས་ཀྱིས་
གསུངས་ཏེ། མོའུ་འགལ་གྱི་བུ་ང་དེའི་ཚེ་དེའི་དུས་ན་དེད་དཔོན་གྱི་བུ་སློང་ལྡན་
ཞེས་བྱ་བར་གྱུར་ཏོ། ། དེ་ལྟ་བས་ན་བྱང་ཆུབ་སེམས་དཔའ་རྣམས་ཀྱིས་བརྩོན་
འགྲུས་བརྩམ་པར་བྱའོ། །བརྩོན་འགྲུས་ཀྱི་སྟོབས་བསྐྱེད་པ་ནི་བདུད་ཐམས་ཅད་
ལས་རྒྱལ་བར་གྱུར་ཏོ་ཞེས་གསུངས་སོ། །དེད་དཔོན་སློང་ལྡན་གྱི་སྐྱེས་པའི་རབས་
ཏེ་བརྒྱད་ཅུ་བདུན་པའོ། ། ། ། །
་་ གྱ་བརྒྱད་པ། ནོར་བཟངས་ཀྱི་སྐྱེས་པའི་རབས། 819| ཁོའི
༈ སྐྱེས་བུ་དམ་པ་བསམ་གྱིས་མི་ཁྱབ་པའི་སྟོབས་ ཐོབ་པ་རྣམས་ནི་འཇིག་
རྟེན་པ་རྣམས་དང་རྗེས་སུ་མཐུན་པར་སྤྱོད་པ་ནའང་བདག་ཉིད་ཀྱི་སྙིང་སྟོབས་
དང་བརྩོན་འགྲུས་ཕུན་སུམ་ཚོགས་པ་ཡོན་ཏན་གྱི་ཆེ་བ་བསྟན་ནས་ཐབས་ཀྱིས་
སེམས་ཅན་རྣམས་བླ་ན་མེད་པའི་བྱང་ཆུབ་ཏུ་དྲངས་ཏེ། འཇིག་རྟེན་པ་རྣམས་
ངོ་མཚར་སྐྱེ་བར་བྱེད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་
དུས་ན། ཡུལ་ལྔ་ལེན་ཞེས་བྱ་བ་འབྱོར་ཞིང་རྒྱས་པ་གྲོང་ཁྱེར་གླང་པོའི་ཁྱིམ་ཞེས་
བྱ་བ་ན། རྒྱལ་པོ་ནོར་ཅན་ཞེས་བྱ་བ་ཆོས་བཞིན་དུ་རྒྱལ་སྲིད་བྱེད་པ་ལས། བུ་
མེད་ནས་འཇིག་རྟེན་གྱི་ལྷ་རྣམས་ལ་གསོལ་བ་འདེབས་པར་རྩོམ་ སྟེ། དུས་
གཞན་ཞིག་ན་ཁྱེའུ་ཞིག་བཙས་པར་གྱུར་ནས། ། བཙའ་བའི་ཆོ་ག་རྣམས་ལེགས་
པར་བྱས་ཤིང་རྫིང་གི་པད་མ་བཞིན་དུ་ལེགས་པར་བསྐྱེད་ཅིང༌། དེའི་མིང་ཡང་
ནོར་བཟངས་ཞེས་བྱ་བར་བཏགས་སོ། །གང་གི་ཚེ་ཆེན་པོར་གྱུར་པ་དེའི་ཚེ། ཡི་
གེ་དང་བརྟག་པ་བརྒྱད་དང༌། དབྱེ་བ་དང༌། ཀླག་ པ་ ལ་ མཁས་པ་དང༌།
སྤྱོད་པ་གསལ་བར་གྱུར་ཏོ། ། དེ་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ།
ལྗོངས་ཀྱི་དབང་ཕྱུག་དང༌། མཐུ་དང་བརྩོན་འགྲུས་ཐོབ་པ། ས་ཆེན་པོའི་
དཀྱིལ་འཁོར་འདི་མངོན་པར་རྒྱས་པར་བྱས་ཏེ། གནས་པ་རྣམས་ཀྱི་བཟོ་ལ་
སོགས་པའི་གནས་རྣམས་ལ་བྱང་བར་གྱུར་ཏོ། ། ལྷག་བསམ་དག་པའི་དཔལ་ནི་རྒྱ་
594



ཆེ་ལ། །ཡོངས་སུ་སྦྱངས་པའི་དཔལ་ནི་གསལ་བར་སྣང་། ། ཟླ་བའི་འོད་ཟེར་་
དཔལ་ནི་རབ་དཀར་བས། །ཀུ་མུ་ད་ཡི་དཔལ་ནི་འཕེལ་བ་འདྲ། །དེ་བས་འཇིག་
རྟེན་འཇིག་རྟེན་འདས་པ་ཡི། །ཡོན་ཏན་དཔལ་རྣམས་དཔལ་ལྡན་དེ་ལ་མཛེས། །
དེ་བས་ས་བདག་ས་རྣམས་སྐྱོང་བྱེད་པ། །འབྱུང་པོའི་དཔལ་རྣམས་དཔལ་ལྡན་
འཕེལ་བར་བྱེད། །དེ་ཡི་ཕས་ཀྱང་གཞོན་ནུ་དེ་ལ་ཆུང་མ་གསུམ་པོ། ཆེན་མ་
དང་། འབྲིང་མོ་དང༌། ཆུན་མ་དག་བཞག་ཅིང་། གནས་པའི་ཁང་པ་རྣམ་
པ་གསུམ་པོ། དགུན་གྱི་དང༌། དཔྱིད་ཀྱི་དང༌། དབྱར་གྱི་རྣམས་བརྩིགས་
ནས། སྐྱེད་ མོས་ ཚལ་ རྣམ་ པ་ གསུམ་ པོ་ དགུན་ གྱི་ དང༌། དཔྱིད་ ཀྱི་ དང་།
དབྱར་གྱི་དག་བཙུགས་སོ། ། དེ་ནས་གཞོན་ནུ་ནོར་བཟངས་སྟེང་གི་ཁང་བཟངས་
ཀྱི་ གཞི་ ལ་ སྐྱེས་ པ་ མེད་ པར་ སོང་ནས། སིལ་ སྙན་རྣམས་ཀྱིས་རྩེ་བར་བྱེད།
དགའ་བར་བྱེད།། དགའ་མགུར་སྤྱོད་པར་བྱེད་དོ། །ཇི་ཙམ་དུ་དུས་གཞན་ཞིག་
ན་རྔོན་པ་སྤང་ལེབ་ཅན་རི་དྭགས་ཚོལ་ཞིང་དེ་དང་དེ་དག་ཏུ་རྒྱུ་བ་ན། རི་བོ་
གཞན་ཞིག་ལ་ཕྱིན་པ་དང་དེས་རི་བོ་དེའི་ཤོད་ན། དྲང་སྲོང་གི་བསྟི་གནས་མེ་
ཏོག་དང་འབྲས་བུ་ཕུན་སུམ་ཚོགས་པ། བྱ་སྣ་ཚོགས་རྒྱུ་བ་དེ་ན་མཚོ་ཆེན་པོ་
ཨུཏྤལ་དང༌། ཀུ་མུ་ད་དང༌། པདྨ་དཀར་པོས་གཡོགས་པ་དང་། ངང་བ་
དང༌། བྱ་ཀ་རཎྜ་ཀ་དང༌། ངུར་བས་མཛེས་པ་དེ་ལྟ་བུ་ཞིག་མཐོང་ནས། དེ་
བསྟི་གནས་སུ་འཁྱམ་པར་བརྩམས་པ་ལས་ཇི་ཙམ་ན། དྲང་སྲོང་སྐྲ་དང་ཁ་སྤུ་
དང༌། སེན་མོ་དང་སྤུ་རྣམས་རིང་བ། ལུས་རླུང་དང་ཚ་བས་ གདུངས་པ།
ཤིང་ལོའི་གོས་གྱོན་པ་ཞིག་ཤིང་གི་དྲུང་དུ་གནས་བཅས་ཏེ། རྩྭའི་སྤྱིལ་བུ་ན་
འདུག་པ་མཐོང་ངོ༌། །མཐོང་ནས་ཀྱང་རྐང་པ་ལ་མགོ་བོས་ཕྱག་བྱས་ཏེ། ཐལ་
མོ་སྦྱར་ནས་དྲིས་པ། ། ལེགས་ལྡན་ས་ཕྱོགས་འདིར་ཁྱོད་བཞུགས་ནས་ཡུན་ཇི་
སྲིད་ཅིག་ལགས། ལོ་བཞི་བཅུ་ལོན་ནོ། །ཁྱོད་ཀྱིས་ཡུན་དེ་སྲིད་ཅིག་ཏུ་ཕྱོགས་
འདིར་ལོན་ན། ངོ་མཚར་རྨད་དུ་བྱུང་བའི་ཆོས་འགའ་ཡང་གཟིགས་ པའམ་
གསན་པ་ལྟ་ཅི་མཆིས་སམ། དྲང་སྲོང་ཞི་བའི་བདག་ཉིད་དེས་དལ་བུ་དལ་བུས་
595



སྨྲས་པ། བཞིན་བཟངས་ཁྱོད་ཀྱིས་མཚོ་འདི་མཐོང་ངམ། ལེགས་ལྡན་མཐོང་
ལགས་སོ། །འདི་ནི་ཚངས་པ་འདུ་བའི་རྫོང་ཞེས་བྱ་སྟེ། ཨུཏྤ་ལ་དང་། ཀུ་མུ་
ད་དང༌། ། པདྨ་དཀར་པོས་ གང་བ། བྱ་སྣ་ཚོགས་ཀྱི་ཚོགས་ཀྱིས་བསྟེན་པ།
ཁ་བ་དང༌། དངུལ་དང་། བ་མོའི་མདོག་ལྟ་བུའི་ཆུས་ཤིན་ཏུ་གང་བ་ཤིན་ཏུ་
དྲི་ཞིམ་པའི་མེ་ཏོག་གིས་བསྐོར་བའི་ཆུའི་རྫོང་འདིར་ཚེས་བཅོ་ལྔ་ལ་མིའམ་ཅིའི་
རྒྱལ་པོ་ལྗོན་པའི་བུ་མོ་ཡིད་འཕྲོག་མ་ཞེས་བྱ་བ་མིའམ་ཅིའི་བུ་མོ་ལྔ་བརྒྱས་ཡོངས་
སུ་བསྐོར་ནས།། མགོ་ཁྲུས་དང༌། སྐུ་མཉེ་སྣ་ཚོགས་ལ་འོངས་ནས་ཁྲུས་བྱེད་
དོ། །དེ་ཁྲུས་བྱེད་པའི་ཚེ་བྲོ་གར་དང་གླུ་དང་རོལ་མོའི་སྒྲ་སྙན་པས་བྱ་དང་རི་
དྭགས་ རྣམས་ ཀྱང་ ཡིད་འཕྲོག་ པར་ བྱེད་ དོ། ། ཁོ་ བོའང་ དེའི་ སྒྲ་ ཐོས་ ནས།
དགའ་བ་དང་ཡིད་བདེ་བ་ཆེན་པོས་ཞག་བདུན་འདའ་བར་བྱེད་དེ། བཞིན་
བཟངས་ཁོ་བོས་ངོ་མཚར་རྨད་དུ་བྱུང་བ་དེ་མཐོང་ངོ༌། །དེ་ནས་རྔོན་པ་སྤང་ལེབ་
ཅན་འདི་སྙམ་དུ་སེམས་ཏེ། བདག་གིས་ཀླུ་ལས་དོན་ཡོད་པའི་ཞགས་པ་ཐོབ་པ་
དེས་མིའམ་ཅིའི་བུ་མོ་ཡིད་འཕྲོག་མ་ལ་གདབ་བོ་སྙམ་ནས། །དེས་དུས་གཞན་ཞིག་
ན་ཚེས་བཅོ་ལྔ་ལ་དོན་ཡོད་པའི་ཞགས་པ་ཁྱེར་ཏེ། མཚོ་འགྲམ་དང་ཉེ་བར་མེ་
ཏོག་དང་འབྲས་བུ་དང༌། ལོ་མ་ཚང་ཚིང་ཞིག་ཏུ་འཁྲས་ནས་གཅིག་ཏུ་བསྒྲིམ་
པར་བྱ་ར་བྱེད་ཅིང་འདུག་གོ། ཅི་ཙམ་ན་ཡིད་འཕྲོག་མ་མིའམ་ཅིའི་བུ་མོ་ལྔ་
བརྒྱས་ཡོངས་སུ་བསྐོར་ཏེ་དེ་འདྲ་བའི་འབྱོར་བ་ཉིད་ཀྱིས་ཚངས་པ་འདུ་བའི་རྫིང་
དུ་ཁྲུས་ཀྱི་ཕྱིར་ཞུགས་པ་དང༌། རྔོན་པ་སྤང་ལེབ་ཅན་གྱིས་དེ་མ་ཐག་ཏུ་དོན་
ཡོད་ཞགས་པ་བཏབ་པ་ལས། དེས་མིའམ་ཅིའི་བུ་མོ་ཡིད་འཕྲོག་མ་ཟིན་ཏོ། །
དོན་ཡོད་ཞགས་པས་ཟིན་ནས་མཚོའི་ནང་ན་མཆོང་རྒལ་ཞིང་འཇིགས་པའི་སྒྲའང་
བྱུང་བ་དང་། མིའམ་ཅིའི་བུ་མོའི་ཚོགས་ལྷག་མས་དེ་ཐོས་ནས་ཕན་ཚུན་རྒྱུགས་
ཏེ། མིའམ་ཅིའི་བུ་མོ་ཡིད་འཕྲོག་མ་ལ་བརྟག་པར་བརྩམས་པ་ལས་བཟུང་བ་
མཐོང༌། མཐོང་ནས་ཀྱང་སྐྲག་ནས་བྲོས་སོ། ། རྔོན་པ་དེས་མཆོག་ཏུ་གཟུགས་
བཟང་མོ་ལྟ་ན་སྡུག་པ་དེ་མཐོང་ངོ༌། །མཐོང་ནས་ཀྱང་བཟུང་བའི་ཕྱིར་དྲུང་དུ་
596



གཏུགས་པ་དང༌། དེས་སྨྲས་པ། མི་རབས་ཁྱོད་ནི་ང་ལ་མ་རེག་ཅིག ཁྱོད་
ཀྱི་འདི་ནི་ཐོག་ཏུ་བབ་མ་ཡིན། །ང་ནི་གཟུགས་མཆོག་རྒྱལ་པོའི་འོས་ཡིན་པས། །
འཛིན་པ་ལེགས་པར་འགྱུར་བ་མ་ཡིན་ནོ། །རྔོན་པས་སྨྲས་པ། ” གལ་ཏེ་ཁྱོད་མ་
བཟུང་ན་འབྲོས་པར་འགྱུར་རོ། །དེས་སྨྲས་པ། ཁོ་མོ་མི་འབྲོས་ཀྱིས་གལ་ཏེ་ཡིད་
མ་ཆེས་ན། འདིའི་མཐུས་ཁོ་མོ་སྟེང་གི་ནམ་མཁའ་ལ་འགྲོ་སྟེ་གཙུག་གི་ནོར་བུ་
འདི་ཟུང་ཞིག རྔོན་པས་སྨྲས་པ། སུས་ཤེས། དེས་དེ་ལ་གཙུག་གི་ནོར་བུ་
བྱིན་ནས་སྨྲས་པ། | གཙུག་གི་ནོར་བུ་འདི་སུའི་ལག་ན་གནས་པ་དེའི་དབང་དུ་ཁོ་
མོ་འགྱུར་རོ། །དེ་ནས་རྔོན་པས་ནོར་བུ་དེ་བླངས་ཏེ་ཞགས་པས་བཅིངས་བཞིན་དུ་
ཁྲིད་དེ་སོང་ངོ་། །དེའི་ཚེ་གཞོན་ནུ་ནོར་བཟངས་རི་དྭགས་གཤོར་དུ་ཆས་པ་དང་
རྔོན་པ་དེས་གཞོན་ནུ་ནོར་བཟངས་གཟུགས་བཟང་བ་མཛེས་པ་ལྟ་ན་སྡུག་པ་དེ་
མཐོང་ངོ༌། །མཐོང་ནས་ཀྱང་འདི་སྙམ་དུ་སེམས་ཏེ། འདི་ནི་རྒྱལ་བུ་གཞོན་ནུ་
ཡིན་ལ། འདི་ཡང་མཆོག་ཏུ་གཟུགས་བཟང་མོ་ལྟ་ན་སྡུག་པ་ཡིན་ཏེ། གལ་ཏེ་
འདི་མཐོང་ན་བཙན་ཐབས་སུ་ཁྱེར་བར་འགྱུར་གྱིས་མ་ལ་བདག་གིས་འདི་སྐྱེས་ཀྱི་
ཚུལ་དུ་བདག་ཉིད་ཀྱིས་དབུལ་ལོ་སྙམ་ནས། དེ་ནས་དེ་ཞགས་པས་བཅིངས་
བཞིན་རྒྱལ་བུ་གཞོན་ནུ་ནོར་བཟངས་གང་ན་བ་དེར་ཁྲིད་དེ། སོང་ནས་ཕྱིན་པ་
དང་རྐང་པ་གཉིས་ལ་བཟུང་ནས་སྨྲས་པ། ལྷ་བདག་གིས་བུད་མེད་རིན་པོ་ཆེ་
འདི་སྐྱེས་སུ་འཚལ་ཏེ་མཆིས་ན་བཞེས་སུ་གསོལ། གཞོན་ནུ་ནོར་བཟངས་ཀྱིས་
མིའམ་ཅིའི་བུ་མོ་ཡིད་འཕྲོག་མ་གཟུགས་བཟང་མོ་ལྟ་ན་སྡུག་པ་མཛེས་ཤིང་ཁ་དོག་
རྒྱས་པ་མཆོག་དང་ལྡན་པ་ཡོན་ཏན་ཐམས་ཅད་འདུས་པ་བུད་མེད་ཀྱི་མཚན་བཅོ་
བརྒྱད་ཀྱིས་བརྒྱན་པས་ཡུལ་གྱི་མི་བས་བཟང་བོ་ནུ་མ་གསེར་གྱི་བུམ་པ་དང་རུ་སྦལ་
ལྟར་རྒྱས་པ། བརླ་མཁྲང་ཞིང་མཁྲེགས་པ་ཤིན་ཏུ་ལེགས་པར་ཟླུམ་ལ་ལྡེམ་པ།
མིག་མཐོན་མཐིང་ལ་རྩ་དམར་ཞིང་དཀྱུས་རིང་ལ་པདྨ་གཞོན་ནུ་འདྲ་བ་སྣའི་
གཟིངས་རིང་ཞིང་མཐོ་བ། མ་མཆུ་བྱུ་རུ་དང་ནོར་བུ་རིན་པོ་ཆེ་དང་བིམ་པའི་
འབྲས་ བུའི་ དབྱིབས་ འདྲ་ བ། འགྲམ་ པ་ མ་ སྙོངས་ ཤིང་ ཡོངས་ སུ་ རྒྱས་ པ།
j97



མཁུར་ཚོས་ལྷག་པར་དགའ་བར་བྱེད་པའི་རི་མོའི་ཐིག་ལེ་ཅན། སྨིན་མ་རིམ་
གྱིས་མཛེས་ཤིང་འཇོར་ལ་བུང་བའི་ཚོགས་ལྟར་གནག་པ། དཔུང་པ་ཟླ་བ་ཉ་བ་
དྲི་མ་མེད་པ་ལྟར་རྒྱུས་ལ་རིང་པ་ལྟོ་གཉེར་མ་ཟབ་མོ་གསུམ་དང་ལྡན་ཞིང་ཡིད་
ཙམ་རྙོངས་པ། ནུ་མའི་གཡུར་གྱིས་རོ་སྙོད་བགས་ཀྱིས་འདུད་པ་དགུ་ཞིང་ཤིང་
རྟའི་ཡན་ལག་ལྟར་དབྱིབས་ཤིན་ཏུ་མཛེས་པ། ལག་པ་ཆུ་ཤིང་གི་སྙིང་བོ་འདྲ་བ།
བརླ་བྱིན་གྱིས་ཕྲ་བས་ཟླུམ་བས་མཛེས་པ། རྩ་ཤིན་ཏུ་མི་མངོན་ཞིང་གྱ་གྱུར་མེད་
པས་ ཡན་ ལག་ ཐམས་ ཅད་ མཛེས་ པ། ནོར་ བུ་ མང་ པོའི་ མགོ་ རྒྱན་ དང༌།
མགུལ་རྒྱན་དང༌། རྐང་གདུབ་དང་། ོ་ གདུ་བུ་དོ་ཤལ་དང༌། སེ་མོ་དོའི་སྒྲས་
འགྱིང་ཞིང་འགྲོ་བ་དང༌། སྐྲ་ནག་ལ་འཇམ་པ། བདེ་སོགས་ལྟར་རྐང་པ་རྐང་
གདུབ་ཀྱིས་བརྒྱན་ཞིང་གསེར་གྱི་འོག་བག་ཅན་ལྟོ་ཕྱུང་ངེ་བ། དོ་ཤལ་མང་པོས་
དཔྱངས་པ། ཁ་དོག་གསེར་བཙོ་མ་ལྟར་བཟང་བ་མཐོང་ངོ༌། །མཐོང་མ་ཐག་ཏུ་
གཞོན་ནུ་འདོད་ཆགས་ཀྱི་ཞགས་པས་ཆུ་ཟླ་དྲི་མ་མེད་ཅིང་གསལ་བ་གཡོ་བའི་རང་
བཞིན་ལྟ་བུར་བཟུང་དཀའ་བ། ཀླུང་ཆུ་རླབས་དང་བཅས་པའི་ཆུ་སྲིན་ལྟ་བུར་
''རྟོགས་པར་དཀའ་བ། ནམ་མཁའ་ལྡིང་གི་ཤུགས་འདྲ་བར་འགྲོ་བ་ཤིང་བལ་གྱི་
འདབ་མ་ལྟ་བུར་མྱུར་དུ་འགྱུར་བ། སྤྲེའུ་ལྟར་ས་གཅིག་ན་མི་འདུག་པས་གཡོ་
ཞིང་ཚབས་ཅན་གྱིས་ནི་དམ་དུ་ཟིན། འདོད་ཆགས་ཀྱི་མདའ་རྟག་ ཏུ་ ཉོན་་་
མོངས་པ་བསྟེན་པ་གོམས་པའི་འདོད་ཆགས་ཀྱིས་བདེ་བ་རོ་མྱོང་བ་ལ་བརྐམ་པ། །
ཉོན་མོངས་པ་ཐམས་ཅད་ཀྱི་ཡུལ་ངན་འགྲོའི་གཡངས་ལས་མི་ལྡོག་པ། བཟང་
མོ་ལ་རྗེས་སུ་ཆགས་པའི་སེམས་ཀྱིས་ཤིན་ཏུ་དྲི་མ་ཅན་དུ་བྱས་པ། * འཕྲད་པར་
འདོད་པས་ཤིན་ཏུ་དབུགས་མི་བཟོད་པའི་སྒྲ་འབྱིན་པ་ཚུལ་བཞིན་མ་ཡིན་པའི་
གཞུས་འཕངས་པས་ནི་སྙིང་ལ་ཕོག་སྟེ། མེའི་ནང་དུ་ཕྱེ་མ་ལེབ་བཞིན་དུ་དེ་ཉིད་
དུ་འགྱེལ་ཏོ། ། སྨྲས་པ། ། དབྱར་གྱི་ཆར་སྤྲིན་ནང་ནས་གློག་ནི་འགྱུ་བ་ལྟར། །
བཞིན་རས་ཟླ་བ་འདྲ་སྟེ་ནོར་བཟངས་ཀྱིས་མཐོང་སྟེ། །དེ་ལ་ཆགས་པའི་འདོད་པ་
སྙེགས་ཚུལ་ལེགས་བྱང་པའི། །འདོད་ཆགས་མདའ་ཡིས་དེ་ཡི་སྙིང་ལ་ཕོག་པར་
598



གྱུར། །དེ་ནས་རྒྱལ་བུ་ནོར་བཟངས་ཀྱིས། “ ཡིད་འཕྲོག་མ་ཁྲིད་དེ་གླང་པོའི་ཁྱིམ་
གྱི་གྲོང་ཁྱེར་དུ་སོང་ནས། ། རྔོན་པ་དེ་ལའང་གྲོང་ཁྱེར་མཆོག་ཅིག་བྱིན་ནོ། །དེ་
ནས་གཞོན་ནུ་ནོར་བཟེངས་ཡིད་འཕྲོག་མ་དང་ལྷན་ཅིག་སྟེང་གི་ཁང་བཟངས་ཀྱི་
གཞིར་དོང་ནས་ལྷན་ཅིག་ཏུ་རྩེ་བར་བྱེད། དགའ་བར་བྱེད། དགའ་མགུར།
སྤྱོད་པར་བྱེད་དེ། ཡིད་འཕྲོག་མའི་གཟུགས་དང་ན་ཚོད་དང་བསྙེན་བཀུར་བརྒྱུ་
ཕྲག་དུ་མའི་ཡོན་ཏན་གྱིས་གཞོན་ནུ་ནོར་བཟངས་ཀྱི་སེམས་ཇི་ལྟར་དེ་དང་སྐད་
ཅིག་ཀྱང་འབྲལ་མི་ཕོད་པ་དེ་ལྟར་ཕྲོགས་སོ། །དེ་ནས་དུས་གཞན་ཞིག་ན་བྲམ་ཟེ་
གཉིས་ཤིག་ལྗོངས་རྒྱུ་ ཞིང་འོངས་ པ་ལས། དེ་ལས་གཅིག་ནི་རྒྱལ་པོ་ལ་རྟེན་
བཅས་སོ། །གཉིས་པ་ནི། གཞོན་ནུ་ནོར་བཟངས་ལའོ། ། རྒྱལ་པོ་ལ་རྟེན་བཅས་
པ་གང་ཡིན་པ་དེ་ནི། རྒྱལ་པོས་མདུན་ན་འདོན་དུ་བཅུག་སྟེ། – ལོངས་སྤྱོད་ཀྱི་
སྐལ་བ་ཡང་བྱིན་ནོ། །གཞོན་ནུ་ནོར་བཟངས་ཀྱི་གང་ཡིན་པ་དེ་ལ་ནི་དེས་ལོངས་
སྤྱོད་ཀྱི་སྐལ་བ་ཙམ་ཞིག་བྱིན་པ་དང༌། སྨྲས་པ་གཞོན་ནུ་གང་གི་ཚེ་ཡབ་འདས་
ནས་ཁྱོད་རྒྱལ་པོར་བཅུག་པ་དེའི་ཚེ། བདག་ལ་ཅི་ཞིག་བགྱི། ནོར་བཟངས་
ཀྱིས་སྨྲས་པ། ཇི་ལྟར་ཁྱོད་ཀྱི་གྲོགས་པོ་བྲམ་ཟེ་ངའི་ཡབ་ཀྱིས་མདུན་ན་འདོན་དུ་
བཅུག་པ་དེ་བཞིན་དུ་ཁྱོད་ཀྱང་ངའི་མདུན་ན་འདོན་དུ་གཞུག་གོ། །ཞེས་བྱས་
པའི་གཏམ་དེ་གཅིག་ནས་གཅིག་ཏུ་བརྒྱུད་པ་བྲམ་ཟེ་མདུན་ན་འདོན་དེས་ཐོས་
ནས། དེ་འདི་སྙམ་དུ་སེམས་ཏེ། ངས་ཅི་ནས་གཞོན་ནུ་ཉིད་ཀྱིས་ཀྱང་རྒྱལ་
སྲིད་མི་འཐོབ་པ་དེ་ལྟར་བྱ་ན།། མདུན་ན་འདོན་དུ་གཞུག་པ་ལྟ་སྨོས་ཀྱང་ཅི་
དགོས་སྙམ་མོ། ། ཅི་ཙམ་ན་དུས་གཞན་ཞིག་ན་རྒྱལ་པོ་དེའི་ཡུལ་དུ་རི་བོར་བ་ཞིག་
བརྡོ་བར་གྱུར་ནས་རྒྱལ་པོ་དེ་འབེབས་སུ་དམག་ཁ་ཆེན་གཅིག་བཏང་བ་ལས་དེ་
རྣམས་བཅོམ་རྣམ་པར་བཅོམ་སྟེ། ཕམ་པར་བྱས་ནས་སླར་ལོག་གོ། ། །དེ་བཞིན་
དུ་ཁ་ཆེན་བདུན་གྱི་བར་བཏང་བ་ལས་དེ་རྣམས་ཀྱང་བཅོམ་རྣམ་པར་བཅོམ་སྟེ་
ཕམ་པར་བྱས་ནས་སླར་ལྷགས་སོ། ། རྒྱལ་པོ་ལ་བློན་པོ་རྣམས་ཀྱིས་གསོལ་བ། ལྷ་
ཅིའི་སླད་དུ་རང་གི་དཔུང་ཉམས་ཤིང་གཞན་གྱི་མཐུ་བསྐྱེད་པར་མཛད། ། གང་
599



ཡང་ལྷའི་ཡུལ་ནས་མཚོན་གྱིས་འཚོ་བ་ཇི་སྙེད་མཆིས་པ་ཐམས་ ཅད་དགུག་ཏུ་
གསོལ། བྲམ་ཟེ་མདུན་ན་འདོན་གྱིས་བསམས་པ། གཞོན་ནུ་བསད་པའི་
ཐབས་བྱ་བའི་དུས་ནི་འདི་ཡིན་ནོ་སྙམ་ནས། དེས་རྒྱལ་པོ་ལ་གསོལ་བ། ལྷ་དེ་
ལྟ་བུས་ནི་དབབ་པར་རྔོ་མི་ཐོག་གོ །རྒྱལ་པོས་སྨྲས་པ། ཇི་ལྟར་བྱ། ང་ཉིད་
ཁོ་ན་འགྲོའམ། མདུན་ན་འདོན་གྱིས་སྨྲས་པ། ཅིའི་སླད་དུ་ལྷ་ཉིད་གཤེགས།
གཞོན་ནུ་ནོར་བཟངས་འདི་ནི་དར་ལ་བབ་ཅིང་མཐུ་རྩལ་བསྙེམས་པ་དང་ལྡན་པ་
ལགས་པས། དམག་འདི་རྣམས་དང་ལྷན་ཅིག་དགྱེར་གསོལ། རྒྱལ་པོས་སྨྲས་
པ། དེ་བཞིན་དུ་བྱའོ་ཞེས་དེ་ནས་རྒྱལ་པོས་གཞོན་ནུ་དམག་དང་ལྷན་ཅིག་ཏུ་
དེང་ལ་རི་བོར་བ་རྣམས་ཕོབ་ཅིག ལྷ་བཀའ་བཞིན་འཚལ་ཞེས་གཞོན་ནུ་ནོར་
བཟངས་ཀྱིས་རྒྱལ་པོ་ལས་མཉན་ནས་བཙུན་མོ་རྣམས་ཀྱི་ནང་དུ་སོང་སྟེ། ཡིད་
འཕྲོག་མི་ མཐོང་ བ་ དང༌། དེས་ ཐམས་ ཅད་ བརྗོད་ པར་ གྱུར་ཏོ། ། སྨྲས་ པ།
རྣམ་རྟོག་བུང་བ་ལང་ཚོའི་འདབ་གཤོག་རྒྱས། །སྣ་ཚོགས་བདེ་བའི་པད་ཚལ་ཡིད་
འོང་དུ། །འགྲོ་རྣམས་རང་དབང་མེད་པར་རབ་ཏུ་འཇུག །རྒྱལ་བའི་སྲས་་་
རྣམས་སྲེད་པ་ཡོད་མིན་ཀྱང་། ། ཡིད་འཕྲོག་ལུས་སེམས་ཚིམ་པར་བྱེད་རྒྱུ་དེ། །
མཐོང་མ་ཐག་ཏུ་བརྗོད་པ་བཞིན་དུ་གྱུར། །དེ་ནས་མདུན་ན་འདོན་གྱིས་རྒྱལ་པོ་
ལ་སྨྲས་པ། ལྷ་གཞོན་ནུ་ནོར་བཟངས་ནི་ཡིད་འཕྲོག་མ་ལ་ལྷག་པར་ཆགས་པས་
མཆི་རྔོ་མི་ཐོག་གིས།	དམག་བསྔོགས་ལ་གཞོན་ནུ་བཙུན་མོ་རྣམས་ཀྱི་ནང་ནས་
དབྱུང་བ་དང༌། ། ཅི་ནས་ཀྱང་ཡིད་འཕྲོག་མའི་དྲུང་དུ་མི་མཆི་པར་ཐལ་བྱུང་དུ་
བཏང་བར་བགྱིའོ། །རྒྱལ་པོས་བློན་པོ་རྣམས་ལ་སྨྲས་པ། ཤེས་ལྡན་དག་དཔུང་
གི་ཚོགས་སྟ་གོན་གྱིས་ཤིག བློན་པོ་རྣམས་ཀྱིས་རྒྱལ་པོ་ལ་མཉན་ནས། དཔུང་
གི་ཚོགས་གླང་པོ་ཆེ་དང༌། རྟ་དང༌། ། ཤིང་རྟ་དང་། དཔུང་བུ་ཆུང་ཕུན་སུམ་
ཚོགས་པ་འཚོ་ཆས་དང་གོ་མཚོན་རྣམ་པ་དུ་མ་དང་ལྡན་པ་དག་སྟ་གོན་བྱས་སོ། །
དེ་ནས་གཞོན་ནུ་ཕྱིར་བྱུང་བ་དང་བསྒོ་བ། གཞོན་ནུ་དཔུང་གི་ཚོགས་སྟ་གོན་
བྱས་ཀྱིས་ སོང་ཞིག་སྨྲས་པ། ། ལྷ་ཡིད་འཕྲོག་མ་ལ་བལྟས་ཏེ་མཆི་བར་་་་་
600



བགྱིའོ། ། རྒྱལ་ པོས་ སྨྲས་ པ། གཞོན་ ནུ་ ཐོགས་ པར་འགྱུར། གྱིས་ མ་ ལྟ་ ཞིག
ཡབ་གལ་ཏེ་དེ་ལྟར་ན་མ་ལ་བལྟས་ཏེ་མཆིའོ། །གཞོན་ནུ་མ་ལ་ལྟོས་ཤིག དེས་
ཡིད་འཕྲོག་མའི་གཙུག་གི་ནོར་བུ་ཁྱེར་ཏེ་མའི་དྲུང་དུ་སོང་ནས།། རྐང་པ་གཉིས་
ལ་གཏུགས་ཏེ་སྨྲས་པ།། ཡུམ་བདག་གིས་རི་བོར་བ་རྣམས་འབེབས་སུ་མཆི་་་
ལགས་ཀྱིས་གཙུག་ཏོར་གྱི་ནོར་བུ་འདི་ཁྱོད་ཀྱིས་ཤིན་ཏུ་དབེན་བར་སྦོས་ལ་ཡིད་
འཕྲོག་མ་འགུམ་བ་ལ་ཐུག་པ་མ་ལགས་པ་ཅི་ལྟར་གྱུར་ཀྱང་མ་སྩལ་ཅིག་ཅེས་དེ་
སྐད་མ་ལ་བསྐོས་ནས་ཕྱག་བྱས་ཏེ་དམག་གི་དཔུང་གི་ཚོགས་དང་རོལ་མོའི་སྒྲ་སྣ་
ཚོགས་དང་དེ་རིམ་གྱིས་ཡུལ་འདས་ནས་རི་བོར་དེ་དང་ཧ་ཅང་མི་རིང་བ་ཞིག་ན་
ཤིང་ལྗོན་པ་ཞིག་གི་དྲུང་དུ་བཏབ་སྟེ་འདུག་གོ །དེའི་ཚེ་རྒྱལ་པོ་ཆེན་པོ་རྣམ་ཐོས་
ཀྱི་བུ་འཁོར་གནོད་སྦྱིན་བརྒྱ་སྟོང་ཕྲག་དུ་མ་ལམ་དེ་ནས་གནོད་སྦྱིན་རྣམས་ཀྱི་
འདུན་སར་ཆས་སོ། །དེ་དག་ལམ་དེ་ནས་ཆས་པ་ན། ། ནམ་མཁའི་ལམ་ནས་
ཐོགས་པར་གྱུར་ནས་དེ་འདི་སྙམ་དུ་སེམས་ཏེ། བདག་གིས་ལམ་འདི་ནས་ལན་
མང་པོ་ཞིག་ཏུ་སོང་ན་བདག་གི་བཞོན་པ་ལན་འགའ་ཡང་ཐོགས་པར་མ་གྱུར་པས།
གང་གིས་ནི་ད་ལྟར་ཐོགས་པ་འདི་ལ་རྒྱུ་ཅི་ཡོད་སྙམ་པ་ལས། དེས་གཞོན་ནུ་ནོར་
བཟངས་མཐོང་ནས་དེ་འདི་སྙམ་དུ་སེམས་ཏེ། འདི་ནི་བསྐལ་པ་བཟང་པོའི་
བྱང་ཆུབ་སེམས་དཔའ་ཡིན་ཏེ། དམག་ལ་ཆས་པས་ཉོན་མོངས་པར་གྱུར་གྱིས།
འདིའི་གྲོགས་བྱས་ཏེ་རི་བོར་བ་འདི་རྣམས་སྲོག་ཆགས་འགའ་ལའང་གནོད་པར་
མི་འགྱུར་བར་དབབ་བོ་སྙམ་དུ་བསམས་ནས། གནོད་སྦྱིན་གྱི་སྡེ་དཔོན་ཆེན་པོ་
ལྔ་ལེན་ལ་སྨྲས་པ།། ལྔ་ལེན་ཚུར་ཤོག ཁྱོད་ཀྱིས་གཞོན་ནུ་ནོར་བཟངས་རི་
བོར་བ་རྣམས་དང་གཡུལ་མ་བཀྱེ་བར་སྲོག་ཆགས་འགའ་ལ་ཡང་གནོད་པར་མ་
བྱས་པར་ཕོབ་ཅིག་གནོད་སྦྱིན་གྱི་སྡེ་དཔོན་ཆེན་པོ་ལྔ་ལེན་གྱིས་བཀའ་བཞིན་
འཚལ་ཞེས་རྒྱལ་པོ་ཆེན་པོ་རྣམ་ཐོས་ཀྱི་བུ་ལ་མཉན་ནས་ལྷའི་དཔུང་གི་ཚོགས་ཡན་
ལག་བཞི་བ་ཤིང་ཏ་ལའི་ཚད་ཙམ་གྱི་སྐྱེས་པ་དང༌ རིའི་ཚད་ཙམ་གྱི་གླང་པོ་ཆེ་
དང་། གླང་པོ་ཆེའི་ཚད་ཙམ་གྱི་རྟ་དང་། གཞལ་མེད་ཁང་གི་ཚད་ཙམ་གྱི་ཤིང་
601



རྟ་ རྣམས་ སྤྲུལ་ ཏོ། ། དེ་ནས་ རལ་ གྲི་ དང༌ ཐོ་ བ་ དང༌།	| མདའ་ བོ་ ཆེ་ དང༌།
མདུང་དང༌། །འཁོར་ལོ་དང༌། མདུང་ཐུང་དང༌། མདའ་དང་དགྲ་སྟ་ལ་
སོགས་ཏེ་མཚོན་ཆ་རྣམ་པ་སྣ་ཚོགས་དང༌། སིལ་དཀྲོལ་གྱི་སྒྲ་རྣམ་པ་སྣ་ཚོགས་པ་
འབྱིན་པས། འཇིགས་པ་ཆེན་པོ་སྟོན་ཅིང་ལྔ་ལེན་མཐུ་ཆེན་པོའི་ཚོགས་རྣམས་
དང་བཅས་རི་བོར་དུ་ཕྱིན་པ་ལས། གླང་པོ་ཆེ་དང་རྟ་དང་ཤིང་རྟའི་སྒྲ་དང་སིལ་
དཀྲོལ་གྱི་སྒྲ་རྣམ་པ་སྣ་ཚོགས་དང༌། གནོད་སྦྱིན་རྣམས་ཀྱི་རང་གི་མཐུས་ར་བ་
དག་རལ་བར་གྱུར་ཏོ། ། དེ་ནས་རི་བོར་ན་གནས་པ་དེ་རྣམས་ཀྱིས་དཔུང་གི་་
ཚོགས་དེ་དག་དང་ར་བ་དག་རལ་བ་མཐོང་ནས་མཆོག་ཏུ་ངོ་མཚར་སྐྱེས་ཏེ་དྲིས་པ།
དཔུང་གི་ཚོགས་འདི་དག་གང་ནས་འོངས། དེ་རྣམས་ཀྱིས་སྨྲས་པ། མྱུར་དུ་སྒོ་ཕྱེ་
ཞིག་གཞོན་ནུ་ནོར་བཟངས་འདིའི་མཇུག་ནས་འོང་སྟེ་དཔུང་གི་ཚོགས་འདི་ནི་
དེའི་མཐུ་ཡིན་ནོ། །གལ་ཏེ་མྱུར་དུ་མ་ཕྱེ་ན་ཐམས་ཅད་རྨེག་མེད་པར་འགྱུར་རོ། །
དེ་རྣམས་ཀྱིས་སྨྲས་པ། བདག་ཅག་རྒྱལ་ལ་མི་བསྔོ་སྟེ། ། གཞོན་ནུ་བློ་དང་ལྡན་
ལ་མིན། །རྒྱལ་པོའི་ཞོ་ཤས་འཚོ་རྣམས་ཀྱིས། །བདག་ཅག་འཇིགས་ཤིང་སྒྲིག་གྱུར་
མོད། །ཅེས་སྨྲས་ནས། དེ་རྣམས་ཀྱིས་སྒོ་ཕྱེ་སྟེ། ། རྒྱལ་མཚན་དང་བ་དན་
བསྒྲེངས་ནས། བུམ་པ་གང་བ་དང་རོལ་མོའི་སྒྲ་སྣ་ཚོགས་ཀྱིས་གཞོན་ནུ་ནོར་
བཟངས་བསུའོ། ། དེས་ཀྱང་དབུགས་ཕྱུང་ནས་དེ་རྣམས་བགྲང་བ་ལས་སྣ་བོ་་་
བསྐོས་ཏེ། དཔྱ་ཐང་བཅད་གཏེའུའང་བཟུང་ངོ་། །དེ་ནས་རི་བོར་བ་རྣམས་
ཆམ་དུ་ཕབ་ནས། གཞོན་ནུ་ནོར་བཟངས་སླར་ལོག་གོ །རྒྱལ་པོ་ནོར་ཅན་གྱི་
དེ་ཉིན་གྱི་ནུབ་མོའི་རྨི་ལམ་ན་བྱ་རྒོད་ཅིག་འོངས་ཏེ་རྒྱལ་པོའི་ལྟོ་དྲལ་ནས་རྒྱུ་མ་
དྲངས་ཏེ། གྲོང་ཁྱེར་དེ་ཐམས་ཅད་ཀྱི་མཐའ་བསྐོར་བ་དང༌། རིན་པོ་ཆེ་སྣ་
བདུན་ཁྱིམ་དུ་འོངས་པར་མཐོང་ངོ༌། །མཐོང་ནས་རྒྱལ་པོ་འཇིགས་སྐྲག་མི་དགའ་
ཞིང་། ། སྤུ་ཟིང་ཞེས་བྱེད་ནས་མྱུར་བར་ལངས་ཏེ། མལ་ཆེན་པོ་ལ་འདུག་ནས་
ལག་པ་འགྲམ་པ་ལ་གཏད་དེ། གཞིའི་འདི་ལས་བདག་རྒྱལ་སྲིད་ལས་ཉམས་
པའམ། །སྲོག་གི་བར་ཆད་དུ་མི་འགྱུར་གྲང་སྙམ་ནས། སེམས་ཁོང་དུ་ཆུད་
602



ཅིང་འདུག་པ་ལས། ཌ ནམ་ལངས་ནས་རྨི་ལམ་དེ་བྲམ་ཟེ་མདུན་ན་འདོན་ལ་སྨྲས་
པ་དང༌། དེས་བསམས་པ། ལྷས་རྨི་ལམ་དེ་ལྟ་བུ་མཐོང་བ་དེ་ནི་གདོན་མི་ཟ་
བར་གཞོན་ནུས་རི་བོར་བ་རྣམས་ཕམ་པར་བྱས་ཀྱིས། ལོག་པ་ཞིག་ཏུ་བསྟན་
པར་བྱའོ་སྙམ་ནས་སྨྲས་པ། ཁྱེད་ཀྱི་རྨི་ལམ་དུ་གཟིགས་པ་ནི་བཟང་པོ་མ་ལགས་
ཏེ། གདོན་མི་འཚལ་བར་གཞི་འདི་ལས་ལྷའི་རྒྱལ་སྲིད་ལས་ཉམས་པའམ། ། སྐུ་
ཚེའི་བར་ཆད་དུ་འགྱུར་ལགས་སོ། ། འོན་ཀྱང་འདི་ཟློག་པའི་ཐབས་མཆིས་ཏེ།
དེ་ཡང་བྲམ་ཟེ་རྣམས་ཀྱི་གསང་ཚིག་ལས་མཐོང་ངོ༌། ། བཟློག་པའི་ཐབས་དེ་ཅི་
ཡིན། ཌ ལྷས་སྐྱེད་མོས་ཚལ་དུ་རྫོང་དབྱིབས་ལེགས་པ་ཚད་ལ་བབ་པ་བགྱིས་ལ་དེ་
རྡོ་ཐལ་གྱིས་བྱུགས་ཏེ་ལེགས་པར་བསྟར་ནས་རི་དྭགས་ཕྲ་མོ་རྣམས་ཀྱི་ཁྲག་གིས་
བཀང་ལ། དེར་ལྷས་ཁྲུས་ལ་གཤེགས་པ་ན། ། རྫིང་དེའི་ཐེམ་སྐྱེས་གཅིག་ལ་
འཇུག་པར་བགྱིའོ། ། གཅིག་ ལ་ཞུགས་ནས་གཉིས་པ་ལ་འཛེག་ པར་བགྱིའོ། །
གཉིས་པ་ལ་ཞུགས་ནས་གསུམ་པ་ལ་འཛེག་པར་བགྱིའོ། །གསུམ་པ་ལ་ཞུགས་ནས་
བཞི་བ་ལ་འཛེག་པར་བགྱིའོ། །དེ་ནས་བྲམ་ཟེའི་རིག་བྱེད་དང་རིག་བྱེད་ཀྱི་ཡན་
ལག་གི་ཕ་རོལ་ཏུ་ཕྱིན་པ་བཞིས་ལྷའི་ཞབས་ལྕེས་ལྡགས་ལ་མི་མ་ཡིན་པའི་ཚིལ་གྱི་
བདུག་པས་བདུག་གོ །དེ་ལྟར་ན་ལྷའི་དངོས་སྡིག་བྱང་ཞིང་ཡུན་རིང་པོར་རྒྱལ་
སྲིད་སྐྱོང་བར་འགྱུར་རོ། ། རྒྱལ་པོས་སྨྲས་པ། དེ་དག་ཐམས་ཅད་ནི་ནུས་ན།
འདི་ལྟར་མི་མ་ཡིན་པའི་ཚིལ་འདི་ནི་ཤིན་ཏུ་དཀོན་ནོ། །མདུན་ན་འདོན་གྱིས་
སྨྲས་པ། ? ལྷ་མོད་པ་གང་ལགས་པ་དེ་དཀོན་ལགས་སམ། | རྒྱལ་པོས་སྨྲས་པ།
དེ་ཇི་ལྟ་བུ་ཞིག་ཡིན། མདུན་ན་འདོན་གྱིས་སྨྲས་པ། ལྷ་ཡིད་འཕྲོག་མ་ནི་མི་མ་
ལགས་པ་མ་ལགས་སམ། | རྒྱལ་པོས་སྨྲས་པ། མདུན་ན་འདོན་འདི་ལ་གཞོན་
ནུའི་སྲོག་འདུག་གིས་དེ་སྐད་མ་སྨྲ་ཞིག དེས་སྨྲས་པ། ལྷ་ཁྱིམ་གྱི་ཕྱིར་ནི་
འགའ་བཏང་སྟེ། ། གྲོང་བརྡལ་ཕྱིར་ནི་ཁྱིམ་བཏང་ངོ༌། ། ཡུལ་ལྗོངས་ཕྱིར་ནི་གྲོང་
བརྡལ་ཏེ། ། བདག་གི་ཕྱིར་ནི་ས་བཏང་ངོ༌། ། ཞེས་བགྱི་བའང་མ་གསན་ཏམ།
རྒྱལ་པོ་བདག་ཉིད་རྟེན་གྱུར་ན། །གཞོན་ནུ་བློ་ལྡན་དེ་ལ་ནི། ། གཞན་ཞིག་སྩལ་
603



པར་སྤྱོད་གང་གིས། །ཡིད་འཕྲོག་འདི་ནི་འགུམ་པར་མཛོད། །བདག་ཉིད་ལ་
མངོན་པར་ཆགས་པ་ནི་མི་བྱེད་པ་ཅིའང་མེད་པས་དེས་ཁས་བླངས་སོ། །དེ་ནས་
མདུན་ན་འདོན་གྱིས་ཇི་སྐད་བསྟན་པ་བཞིན་དུ་བྱ་བར་བརྩམས་ཏེ། རྫོང་
བསྐོས་ནས་རྡོ་ཐལ་གྱིས་བྱུགས་ཤིང་ལེགས་པར་བསྟར་ནས་རི་དྭགས་ཕྲ་མོ་རྣམས་
ཀྱི་ཁྲག་བསོག་པ་ལ་ཞུགས་སོ། ། སྦྱོར་བ་དེ་ནོར་བཟངས་ཀྱི་བཙུན་མོའི་སྐྱེ་བོས་
ཤེས་ནས། དེ་རྣམས་དགའ་བ་དང་ཡིད་བདེ་བ་སྐྱེས་ཏེ། བདག་ཅག་ལང་ཚོ་
ལ་བབ་ཅིང་གཟུགས་ཕུན་སུམ་ཚོགས་པ་ཡིན་པས་ད་ནི་བདག་ཅག་དང་གཞོན་ནུ་
ནོར་བཟངས་ཡོངས་སུ་དགའ་མགུར་སྤྱོད་པར་འགྱུར་རོ་ཞེས་དེ་རྣམས་རབ་ཏུ་
དགའ་བར་བྱེད་པ་དེ་དག་ཡིད་འཕྲོག་མས་མཐོང་ནས་དྲིས་པ་ཁྱེད་ཅག་ཅིའི་ཕྱིར་
ལྷག་པར་དགའ་དེ་ལ་གཞན་ཞིག་གིས་ཡིད་འཕྲོག་མ་ལ་ཇི་ལྟར་གྱུར་པ་རྒྱས་པར་
སྨྲས་ པ་དང༌། ཡིད་འཕྲོག་མི་ སྡུག་བསྔལ་ བ་ དང་ ཡིད་མི་བདེ་བསྐྱེས་ནས།
གཞོན་ནུ་ནོར་བཟངས་ཀྱི་མ་གང་ན་བ་དེར་སོང་ནས། རྐང་པ་གཉིས་ལ་ས་
གཏུགས་ནས། སྙིང་རྗེ་རྗེ་སྐད་དུ་སྒྲ་གཅོམ་ཆུང་ངུས་དོན་དེ་དལ་བུས་སྨྲས་པ་
དང༌། དེས་སྨྲས་པ། གལ་ཏེ་དེ་ལྟ་ན་ལེགས་པར་རྟོགས་ནའང་བདེན་ཤིག་
བདག་གིས་ཀྱང་བརྟག་གོ །ཡིད་འཕྲོག་མས་བརྟགས་ནས་ཡང་སྨྲས་པའང།
དེས་བརྟགས་པར་མཐོང་ནས། དེ་ནས་དེས་གཙུག་གི་ནོར་བུ་དེ་དང་གོས་ཤིག་
ཡིད་འཕྲོག་མ་ལ་བྱིན་ནས་སྨྲས་པ། བུ་མོ་ཁྱོད་དུས་ལ་མ་བབ་པར་མ་འགྲོ་ཞིག།
དེ་ལྟ་ན་ཁོ་མོ་ལ་ཁ་མཆུ་འབྱུང་བར་མི་འགྱུར་རོ། །དེ་ནས་རྒྱལ་པོས་ཇི་སྐད་བསྟན་
པའི་རིམ་པ་བཞིན་དུ་ཁྲུས་ལ་ཆས་ཏེ། ཁྲག་གིས་གང་བའི་རྫོང་དུ་ཞུགས་ནས་
ཕྱིན་པ་དང༌། དེ་ནས་དེའི་རྐང་པ་གཉིས་ལ་བྲམ་ཟེ་རྣམས་ཀྱི་ལྕེས་བལྡགས་
སོ། །ཅི་ཙམ་ན་མི་མཆིའི་བུ་མོ་ཁྲིད་དེ་ཤོག་ཅེས་བསྒོ་བ་དང༌། དེ་མ་ཐག་ཁོ་ནར་
ཡིད་འཕྲོག་མ་ནམ་མཁའ་ལ་འཕགས་ཏེ་ཚིགས་སུ་བཅད་དེ་སྨྲས་པ། བདག་ནི་
རེག་དང་ཕྲད་པ་དང༌། །བདག་ནི་རྒད་དང་བརྩེས་པ་ལས། །བ་ལང་མོ་བཏགས་
ཐར་པ་ལྟར། །ད་ནི་བདག་མོ་འགྲོ་བར་བྱ། །རྒྱལ་པོས་ནམ་མཁའི་ལམ་ལས་འགྲོ་
604



བར་མཐོང་ནས། དེ་སྐྲག་སྟེ། མདུན་ན་འདོན་ལ་སྨྲས་པ། ། གང་གི་ཕྱིར་
འབད་པར་བྱ་བ་དེ་མ་གྲུབ་པར། ། མིའམ་ཅིའི་བུ་མོ་ཡིད་འཕྲོག་མ་བྲོས་སོ། །
མདུན་ན་འདོན་གྱིས་སྨྲས་པ། ལྷ་ང་ནི་དོན་གྲུབ་སྟེ། དངོས་སྡིག་དང་བྲལ་
ལགས་སོ། །དེ་ནས་ཡིད་འཕྲོག་མ་ནམ་མཁའི་ལམ་ལས་འགྲོ་བ་ན་འདི་སྙམ་དུ་
སེམས་ཏེ། གང་ཡང་བདག་གནས་སྐབས་འདི་ཐོབ་པ་དེ་ནི་དྲང་སྲོང་དེས་་་
བསྟན་པ་ལས་གྱུར་གྱིས། གལ་ཏེ་དེས་མ་བསྟན་ན་ནི་བདག་བཟུང་ཞིང་འགྲོ་
བར་མི་འགྱུར་བ་ཞིག་དེ་ལྟ་བས་ན་རེ་ཤིག་དྲང་སྲོང་དེའི་དྲུང་དུ་འགྲོའི་སྙམ་
ནས། དེ་དེའི་བསྟི་གནས་སུ་སོང་སྟེ་རྐང་པ་གཉིས་ལ་ཕྱག་བྱས་ནས། དྲང་
སྲོང་ལ་སྨྲས་པ། དྲང་སྲོང་ཆེན་པོ་ཁྱོད་ཀྱིས་བསྟན་པས་བདག་བཟུང་སྟེ་མཆིས་
ནས། མིས་རེག་པ་རྣམས་ཐོབ་ཅིང་སྲོག་གི་བར་ཆད་དུ་སྩ་ཞིག་གིས་མ་གྱུར་
ཏོ། ། དེ་བས་གསོལ་བ་ནི་གལ་ཏེ་ན་གཞོན་ནུ་ནོར་བཟངས་བདག་འཚོལ་ཞིང་
མཆིས་ན། དེ་ལ་བདག་གི་སོར་གདུབ་འདི་སྩོལ་ལ་འདི་སྐད་ཀྱང་གསུང་བའི་རིགས་
སོ། །གཞོན་ནུ་ལམ་ཡ་ང་བ་བགྲོད་པར་དཀའ་སྟེ། ཉོན་མོངས་པར་འགྱུར་གྱིས་
སླར་གཞུད་ཅིག གལ་ཏེ་བཟློག་ཀྱང་མཆིས་སུ་མ་བཏུབ་ན། དེ་ལ་ལམ་བསྟན་
པའི་རིགས་ཀྱིས། གཞོན་ནུ་ཡིད་འཕྲོག་མས་བསྟན་པ། བྱང་ཕྱོགས་ལོགས་ན་
རི་ནག་པོ་གསུམ་མཆིས་སོ། །དེ་དག་བརྒལ་བའི་ཕ་རོལ་ན་གསུམ། ། དེ་དག་
བརྒལ་བའི་ཕ་རོལ་ན་གསུམ་མཆིས་སོ། །དེ་དག་བརྒལ་བ་ན་རིའི་རྒྱལ་པོ་གངས་
ཅན་མཆིས་སོ། །དེའི་བྱང་ཕྱོགས་ན་རི་བོ་ཕུར་བའི་རྩེ་མཆིས་སོ། །དེ་ནས་ལམ་དུ་
ཆུ་སྒྲ་ཅན་དང༌། སེང་ལྡེང་ཅན་དང་། རྒྱུད་གཅིག་པ་དང་། རྡོ་རྗེ་ཅན་
དང༌། འདོད་དགུར་བསྒྱུར་བའི་གཟུགས་ཅན་དང༌། ཕུར་བའི་དབྱིབས་འདྲ་
བ་དང་། མི་གཡོ་བ་དང་། རབ་སྒྲོལ་ཏེ་རི་བོ་དེ་དག་ཁྱོད་ཀྱིས་རྒོལ་ཅིག དེ་
ལ་རི་བོ་སེང་ལྡེང་ཅན་དང་། ། རྒྱུད་གཅིག་པ་དང༌། ཕུར་བའི་དབྱིབས་ལ་ཕུག་
ནས་འཇུག རྡོ་རྗེ་ཅན་ལ་ནི་བྱའི་རྒྱལ་པོ་འཇུག་སྟེ། > ཐབས་དེ་དག་གིས་རི་བོ་
དེ་རྣམས་བརྒལ་བར་བགྱིའོ། །འཁྲུལ་འཁོར་རྟ་གདོང་ཅན་དང༌། ། ལུག་ལྟ་བུ་
605



དང་། ། སྐྱེས་བུ་སྲིན་པོ་སེར་སྐྱའི་གཟུགས་ཅན་དག་ཀྱང་གཞོམ་པར་བགྱིའོ། །
ཕུག་ན་སྦྲུལ་བ་ཆུའི་རྒྱུན་ཆེན་པོ་ཤུགས་ཀྱིས་རྒྱུག་པ་ཞིག་མཆིས་ཏེ། དེ་ནི་ཞོ་ཤས་
གཞོམ་པར་བགྱིའོ། །གང་ན་སྦྲུལ་ནི་ནག་པོ་ཞིག ། ཕུག་ན་བྱེད་འདུག་མཐོང་ན་
ནི། ། བདག་གི་སླད་དུ་གཞུ་བརྡུངས་པས། མདའ་ཡིས་བསྣུན་ཏེ་བསད་པར་
གྱིས། །གང་ན་ལུག་གཉིས་ཕན་ཚུན་ནས། །བརྡུང་བར་བྱེད་པ་མཐོང་ན་ནི། །དེ་
གཉིས་རྭ་དེ་བཅད་མཛོད་དང་། །ལམ་ནི་རྙེད་པར་འགྱུར་ལགས་སོ། །འཇིགས་
པ་ཆེ་བསྐྱེད་མཚོན་ཐོགས་པའི། །ལྕགས་ཀྱི་སྐྱེས་པ་གཉིས་མཐོང་ན། །དེ་གཉིས་
ལས་ནི་གཅིག་བརྡེགས་དང༌། །ལམ་ནི་རྙེད་པར་འགྱུར་ལགས་སོ། ། སྲིན་མོ་
ལྕགས་ཀྱི་མཆུ་ཅན་ཞིག ། ཁ་བཙུམ་གདང་བ་བགྱིད་གཟིགས་ན། །དེ་ཚེ་དེ་ཡི་
དཔྲལ་བ་ལ། ། ཕུར་བ་དག་གིས་གདབ་པར་མཛོད། ། དེ་བཞིན་ཁྲོན་པ་གློང་དྲུག་
འཁྱིལ། །དྲུག་ཅུའི་ཁྲོ་ཅན་ལ་ཁྱོད་མཆོངས། ། སྨྲ་མིག་སེང་གེ་ལྟར་སེར་ཞིང༌། །མི་
བཟད་བསྙེན་པར་དཀའ་བ་ཡི། །གནོད་སྦྱིན་དང་ནི་སྲིན་པོ་དག །གཞུ་བཀང་
དེ་ནི་བསད་མཛོད་ལ། །ཆུ་སྲིན་འཛིན་ཁྲིས་གང་བ་ཡི། །ཆུ་བོ་མང་པོ་རྒྱལ་མཛོད་
ཅིག །།ན་ག་ཕྱེ་མ་ལེབ་གདུངས་དང་། ། སྣ་ཚོགས་དུད་མོ་རྒོད་པ་དང༌། ། སྦྲུལ་
ཅན་འོད་མ་ཅན་གྱི་ཀླུང་། །ན་ག་ན་ནི་སྲིན་མོ་ཁྲོ། ། ཕྱེ་མ་ལེབ་ནི་མི་མ་ཡིན། །
གདུངས་པ་ན་ནི་འཛིན་ཁྲི་མང༌། སྣ་ཚོགས་ཅན་ན་འདོད་སྒྱུར་གཟུགས། །དུད་
མོར་མིའམ་ཅི་ཡི་བྲིན། ། རྒོད་པ་ན་ནི་མིའམ་ཅི། །མནའ་མ་སྤྲུལ་མང་སྦྲུལ་ཅན་
ན། །འོད་མ་ཅན་རླུང་ ཤུལ་མ་ལི། །ན་ག་ལ་ནི་བརྟན་པར་བྱ། ། ཕྱེ་མ་ལེབ་ལ་
བརྟུལ་ཕོད་བྱ། ། གདུང་བར་འཛིན་ཁྲི་ཁ་བཅིང་ངོ༌། ། སྣ་ཚོགས་ཅན་དུ་ཀླུ་སྣ་
ཚོགས། ། དུད་མོ་ཅན་དུ་ཡིད་བདེ་བས། ། རྒོད་བྱེད་དུ་ནི་མི་སྨྲ་བའི། ། སྦྱོར་བས་
ཀུན་ཏུ་བརྒལ་བར་མཛོད། ། སྦྲུལ་ཅན་དུ་ནི་སྦྲུལ་དུག་གི །སྔགས་ཀྱི་སྦྱོར་བ་འོད་
མ་ཅན། །ཀླུང་དུ་མཚོན་རྣོན་གདབ་པ་ཡི། ། སྦྱོར་བས་ཀུན་ཏུ་རྒལ་བར་མཛོད། །
ཆུ་བོ་རྣམས་བརྒལ་ནས་གཅན་སའི་གནས་ན་གནོད་སྦྱིན་ལྔ་བརྒྱ་ཡོད་པ་དེ་རྣམས་
ལ་སྲན་ཚུགས་ཏེ་གཞོམ་པར་མཛོད་ཅིག དེ་ནས་མིའམ་ཅིའི་རྒྱལ་པོའི་ཕོ་བྲང་
606



མཆིས་སོ་ཞེས་གསུངས་ཤིག ། དྲང་སྲོང་དེ་ལ་ཡིད་འཕྲོག་མས་དེ་སྐད་སྨྲས་ནས།
རྐང་པ་གཉིས་ལ་མགོ་བོས་གཏུགས་ཏེ་དེ་ནས་སོང་ངོ༌། ། དེ་ནས་གཞོན་ནུ་ནོར་
བཟངས་ཀྱིས་རི་བོར་དེ་ཕབ་ནས་སྐྱེས་ཁྱེར་ཏེ་གླང་པོའི་གྲོང་ཁྱེར་དུ་འོངས་སོ་ཞེས་
རྒྱལ་པོས་ཐོས་ནས་མཆོག་ཏུ་དགའ་བ་སྐྱེས་སོ། །དེ་ནས་གཞོན་ནུ་ངལ་སོས་ནས་
ཕའི་དྲུང་དུ་སོང་སྟེ་ཕྱག་བྱས་ནས་མདུན་དུ་འདུག་པ་དང་། རྒྱལ་པོས་མཆོག་ཏུ་
དགའ་བར་འགྱུར་བའི་གཏམ་བྱས་ནས་སྨྲས་པ། ་གཞོན་ནུ་ཁྱོད་བདེ་བར་འོངས་
སམ། ལྷ་ཁྱོད་ཀྱི་བཀའ་དྲིན་གྱིས་རི་བོར་བ་ཕབ་ སྟེ་གཏེའུ་བཟུང༌། ། སྣ་བོ་
བསྐོས་ལགས་ཏེ། དཔྱ་དང་སྐྱེས་ཀྱང་འདི་དག་ལགས་ཀྱིས།། ཕྱག་མཛོད་དུ་
གཞུག་ཏུ་གསོལ། རྒྱལ་པོས་སྨྲས་པ། བུ་ལེགས་པར་བྱས་ཀྱིས་བཞེས་སོ། །དེ་
ནས་གཞོན་ནུས་ཕ་ལ་ཕྱག་བྱས་ནས་ཆས་པ་དང་། རྒྱལ་པོས་སྨྲས་པ། གཞོན་
ནུ་སྐྱེས་ལ་ལྷན་ཅིག་ཁོ་ནར་ལོངས་སྤྱོད་ཀྱིས་འདུག་ཅིག ? ལྷ་བདག་གིས་ཡིད་
འཕྲོག་མ་མ་མཐོང་ནས་ཡུན་རིང་ཞིག་ལགས་པས་མཆིས་ལགས་སོ། ། གཞོན་ནུ་
དེང་འགྲོ་བ་ཤོལ་ལ་སང་སོང་ཞིག དེ་གལ་གྱིས་འཆི་ཞིང་འདི་སྐད་ཅེས་སྨྲས་
སོ། ། ཡབ་ངེས་པར་དེང་ཉིད་བདག་མཆི་ལགས་ སོ། ། རྒྱལ་པོ་ཅང་མི་སྨྲ་བར་
འདུག་གོ །དེ་ནས་གཞོན་ནུ་རང་གི་ཁྱིམ་དུ་སོང་བ་ལས་བཙུན་མོའི་ཕོ་བྲང་གི་སྒོ་
དཔལ་གྱིས་སྟོངས་པར་མཐོང་ནས། དེ་སེམས་ཁོང་དུ་ཆུད་བཞིན་དུ་ཞུགས་ན་
ཡིད་འཕྲོག་མ་མ་མཐོང་ནས། ། ཕན་ཚུན་དུ་རྒྱུ་ཞིང་ཡིད་འཕྲོག་མ་ཞེས་སྒྲ་ཕྱུང་
ངོ་། །ཇི་ཙམ་ན་བཙུན་མོ་རྣམས་འཚོགས་ནས། བཙུན་མོ་དེ་རྣམས་ཀྱིས་གཏམ་
རླུང་ལ་བསྐུར་བ་དང༌། དེའི་སྙིང་ལ་ཟུག་རྡུས་ཟུག་པས་ཡང་ནས་ཡང་དུ་དྲིས་པ་
ལས། དེ་རྣམས་ཀྱིས་ཇི་ལྟར་གྱུར་པ་སྨྲས་པས་དེ་མྱ་ངན་གྱིས་ཡིད་བློང་པར་གྱུར་
ཏོ། །བུད་མེད་དེ་རྣམས་ཀྱིས་སྨྲས་པ། ལྷ་བཙུན་མོའི་འཁོར་འདི་ན་དེ་བས་བུད་
མེད་ཁྱད་པར་དུ་འཕགས་པ་དག་མཆིས་ན། ། ཅིའི་སླད་དུ་ཐུགས་ངན་མཛད།
དེས་ཕ་སྙིང་རྗེ་མེད་ཅིང་བྱས་པ་ཆུད་གསོན་པ་མཐོང་ནས། མའི་དྲུང་དུ་སོང་སྟེ་
རྐང་པ་ལ་གཏུགས་ནས་སྨྲས་པ། ཡུམ། ཡིད་བཞིན་ཡོན་ཏན་ལྡན་གྱུར་ཅིང་། །
607



གཟུགས་མཛེས་ཕུན་སུམ་ཚོགས་པ་ཡི། །ཡིད་འཕྲོག་མ་ནི་མི་གདའ་ན། །བདག་
གི་ཡིད་ནི་གང་དུ་མཆིས། །ཡིད་ཀྱིས་རབ་ཏུ་རྒྱུག་སྙམ་ནའང༌། །བདག་གི་ཡིད་ནི་
ཤིན་ཏུ་རྨོངས། །དེ་དང་བྲལ་བར་གྱུར་པ་ཡིས། །སྙིང་ནི་ཤིན་ཏུ་གདུང་བ་ཉིད། །
བདག་གི་ཡིད་དུ་མཆི་ཞིང་ཡིད་འཕྲོག་པ། ། ཡིད་དུ་འཐད་ཅིང་ཡིད་དུ་དགའ་བ་
ཡི། ། ཡིད་འཕྲོག་དང་བྲལ་བདག་ལུས་གདུང་བ་ཡི། །བདག་གི་སྡུག་བསྔལ་འདི་
ནི་གང་ནས་མཆིས། །དེས་སྨྲས་པ། བུ་ཡིད་འཕྲོག་མ་སྡུག་བསྔལ་མི་བཟད་པ་
ཉམ་ང་བར་གྱུར་ནས་ཁོ་མོས་བཏང་ངོ་། ། ཡུམ་ཇི་ལྟར་གྱུར། ། དེས་ཇི་ལྟར་གྱུར་
པ་ཐམས་ཅད་རྒྱས་པར་སྨྲས་པ་དང༌། དེས་ཕ་སྙིང་རྗེ་མེད་ཅིང་བྱས་པ་མི་གཟོ་
བ་ཡིན་ནོ། །ཞེས་སྨྲས་ནས་ཡང་སྨྲས་པ། ཡུམ་གང་དུ་མཆིས། ། བཤུལ་ནི་གང་
ནས། དེས་སྨྲས་པ། གང་དུ་ཡིད་འཕྲོག་སོང་བ་ཡི། ། ལམ་ཡང་དེ་རིང་དྲང་
སྲོང་དང༌། ། སེངྒེ་དག་གིས་རྟག་བསྟེན་ཅིང༌། །ཆོས་ཀྱི་རྒྱལ་པོ་གནས་པ་ཡིན། །
བུ་བཙུན་མོའི་འཁོར་འདི་ན་དེ་བས་ཆེས་ཁྱད་པར་དུ་འཕགས་པའི་བུད་མེད་དག་
ཡོད་ན། ཅིའི་ཕྱིར་མྱ་ངན་བྱེད། ། གཞོན་ནུས་སྨྲས་པ། ཡུམ་དེ་མ་རྙེད་པར་
བདག་དགའ་བར་ག་ལ་འགྱུར། :: དེས་དེ་དབུགས་ཕྱུང་ཡང་འོན་ཀྱང་མྱ་ངན་
གྱིས་གདུངས་ནས་དེའི་ཁུངས་ཚོལ་ཞིང་ཕན་ཚུན་དུ་བཙལ་བར་བརྩམས་སོ། །དེ་
བློ་སྐྱེས་པ། ཐོག་མར་གང་ཁོ་ན་ལས་ཐོབ་པ་དེ་ཉིད་ལ་རེ་ཞིག་དྲིའོ་སྙམ་ནས།
དེས་རྔོན་པ་སྤང་ལེབ་ཅན་ལ་དྲིས་པ། ཁྱོད་ཀྱིས་ཡིད་འཕྲོག་མ་གང་ནས་རྙེད།
དེས་སྨྲས་པ། རི་བོ་ཆེ་གེ་མོའི་ངོས་ལ་དྲང་སྲོང་ཞིག་གནས་ཏེ། དེའི་བསྟི་
གནས་ན་ཚངས་པ་འདུ་བ་ཞེས་བགྱི་བའི་རྫིང་མཆིས་ཏེ་དེར་ཁྲུས་ལ་ཞུགས་པ་ལས། །
དྲང་སྲོང་གིས་བསྟན་ནས་རྙེད་དོ། ། དེས་བསམས་པ་ད་ནི་དྲང་སྲོང་གི་དྲུང་དུ་
སོང་བ་དང༌། དེ་ལས་ཁུངས་རྙེད་པར་འགྱུར་རོ་སྙམ་མོ། ། རྒྱལ་པོས་གཞོན་ནུ་
ཡིད་འཕྲོག་མ་དང་བྲལ་བས་ཤིན་ཏུ་ཡིད་བློང་བའི་གཏམ་དེ་ཐོས་སོ། ། དེ་ནས་
རྒྱལ་པོས་སྨྲས་པ། གཞོན་ནུ་ཁྱོད་ཡིད་བློང་དུ་ཅི་ཡོད། དེ་ནི་དེ་བས་ཁྱད་པར་
འཕགས་པའི་ཆུང་མ་སྦྱིན་ནོ། །དེས་སྨྲས་པ། ཡབ་བདག་ནི་དེ་མ་ལགས་པའི་
608



མཆིས་བྲང་གི་འཁོར་དང་མཆིས་པས་རྔོ་མི་ཐོག་ལགས་སོ། །རྒྱལ་པོས་དེ་ལ་ལན་
དུ་མ་སྨྲས་ཀྱང་མ་ཟློགས་སོ། །དེ་ནས་རྒྱལ་པོས་གྲོང་ཁྱེར་གྱི་སྒོ་དང་ར་བའི་ཁར།
ཅི་ནས་ཀྱང་གཞོན་ནུ་ཕྱིར་མི་འཆོར་བའི་ཕྱིར་སྐྱེས་བུ་བསྲུངས་མ་དག་བཀོད་དོ། །
དེ་ནས་གཞོན་ནུ་ནི་མཚན་ཐོག་ཐག་མི་ཉལ་བར་གྱུར་ཏོ། །དེ་ནས་གཞོན་ནུ་འདི་
སྙམ་དུ་སེམས་ཏེ། གལ་ཏེ་བདག་སྒོ་ནས་སོང་ན། རྒྱལ་པོའི་སྒོ་བསྲུངས་མ་
གཏུམ་པོ་དག་ཡོད་དེ། དེ་རྣམས་ཀྱིས་བདག་ཆད་པས་གཅོད་པའམ་སྲོག་དང་
བྲལ་བར་བྱེད་པོར་འགྱུར་གྱིས། >ཅི་ནས་ཀྱང་བསྲུངས་མ་མེད་པའི་ལམ་ནས་
འགྲོའོ་སྙམ་ནས། དེ་མཚན་མོ་ལངས་ཏེ་ ཨུཏྤལ་སྔོན་པོའི་ཕྲེང་བས་མགོ་བོ་
བཅིངས་པའི་ཕྲེང་བ་རྒྱལ་མཚན་ལ་བཏགས་ནས་གང་ནི་བསྲུང་མི་མེད་པ་དེ་ནས་
བབས་པ་ན་ཟླ་བ་ཤར་རོ། །དེ་ནས་དེས་ཟླ་བ་ལ་བལྟས་ནས། །ཡིད་འཕྲོག་མ་
དང་བྲལ་བའི་སྨྲེ་སྔགས་འདི་ལྟ་བུ་དག་འདོན་པར་བྱེད་དེ། ཟླ་ཉ་རྒྱུ་སྐར་རྒྱལ་པོ་
མཚན་མོ་གསལ་མཛད་ཀྱི། ། ཁྱོད་ནི་སྣར་མའི་མིག་ཏུ་སྡུག་པའི་སྡེ་དཔོན་་་་་་་
བཟང་། །ཅི་གང་བདག་གི་སྡུག་པ་ཨུཏྤལ་ལྟ་བུའི་མིག །ཡིད་འཕྲོག་ཅེས་བགྱི་
ཁྱོད་ཀྱིས་ས་སྟེངས་གཟིགས་ལགས་སམ། ། ཞེས་སྨྲས་ནས། སྔོན་གྱི་དགའ་བ་
ཉམས་སུ་མྱོང་བ་དྲན་ཞིང་སོང་བ་ལས་རི་དྭགས་མོ་ཞིག་མཐོང་ནས་དེ་ལའང་སྨྲས་
པ། ཀྱེ་མ་རི་དྭགས་མོ་ཁྱོད་རྩྭ་ཆུ་ལོ་མ་ཟ། ། ཁྱོད་ནི་ལེགས་འགྱུར་བདེར་སྤྱོད་
བདག་ནི་རྔོན་པ་མིན། །རི་དྭགས་ མོ་ལྟར་མིག་དཀྱུས་རིང་བ་གཟུགས་བཟང་
བ། །བདག་གི་ཡིད་འཕྲོག་ཅེས་བྱ་ཁྱོད་ཀྱིས་མཐོང་གྱུར་ཏམ། །དེ་དེ་ནས་སོང་སྟེ་
ཕྱོགས་གཞན་ཞིག་ཏུ་སོང་བ་དང༌། ་ཚལ་མེ་ཏོག་དང་འབྲས་བུས་མཛེས་པར་
བྱས་པའི་སྙིང་པོ་ལ་བུང་བ་དག་ལོངས་སྤྱོད་པ་མཐོང་ནས་དེས་བུང་བ་ཞིག་ལ་སྨྲས་
པ། སྦྲང་རྩིའི་བུང་བ་རི་བོ་མཐོན་མཐིང་ལྟ་བུའི་མཆོག །སྨུག་མའི་སྦུབས་
དང་པདྨ་དག་ལ་གནས་འཆའ་བ། །སྒྲ་ཡི་ཚོགས་རིང་ཁ་དོག་བུང་བ་ལྟར་གནག་
པ། །བདག་གི་ཡིད་འཕྲོག་ཅེས་བྱ་ཁྱོད་ཀྱིས་མཐོང་གྱུར་ཏམ། ། ཕྱོགས་དེ་ནས་
ཀྱང་སོང་བ་དང༌། སྦྲུལ་ཞིག་མཐོང་ངོ༌། །མཐོང་ནས་ཀྱང་སྨྲས་པ། 1:|: ཀྱེ་མའོ་
609



སྦྲུལ་ནག་ཤིང་ལོ་ལྟ་བུར་ལྕེ་གཡོ་ཞིང་། །མིག་དང་ཁ་ཡི་ནང་ནས་དུད་པའི་ཚོགས་
འབྱིན་པ། །ཁྱོད་ཀྱི་གདུག་པའི་མེ་དང་འདོད་ཆགས་མེར་མི་མཚུངས། །བདག་གི་
ཡིད་འཕྲོག་ཅེས་བྱ་ཁྱོད་ཀྱིས་མཐོང་གྱུར་ཏམ། །དེ་ནས་ཀྱང་ཕྱོགས་གཞན་ཞིག་ཏུ་
སོང་བ་དང་། ཚལ་གཞན་ཞིག་ན་ཁུ་བྱུག་སྒྲ་འབྱིན་པ་ཞིག་མཐོང་ངོ་། །མཐོང་
ནས་ཀྱང་ཁུ་བྱུག་དེ་ལའང་སྨྲས་པ། ཀྱེ་མ་ཁུ་བྱུག་ཚལ་མཆོག་ལྗོན་ཤིང་ལ་གནས་
པའི། །འདབ་ཆགས་ཚོགས་ཀྱི་རྒྱལ་པོ་བུད་མེད་ཡིད་འཕྲོག་པ། །ཨུཏྤལ་སྔོན་པོ་
ལྟ་བུའི་དྲི་མེད་མཛེས་པའི་མིག །བདག་གི་ཡིད་འཕྲོག་ཅེས་བྱ་ཁྱོད་ཀྱིས་མཐོང་
གྱུར་ཏམ། ། ཕྱོགས་དེ་ནས་ཀྱང་སོང་བ་དང་། ཤིང་མྱ་ངན་ཚང་ཞེས་བྱ་བ་མེ་
ཏོག་ཐམས་ཅད་རྒྱས་པ་ཞིག་མཐོང་ནས། ། མིང་གི་རྣམ་གྲངས་བཀྲ་ཤིས་ཞེས་
བརྗོད་པས། །ལྗོན་པ་རྣམས་ཀྱི་རྒྱལ་པོར་གྱུར་པ་ལ། །ཡིད་འཕྲོག་མྱ་ངན་གྱིས་ནི་
བློང་བ་བདག །ཐལ་མོ་སྦྱོར་ན་ཁྱོད་ཀྱིས་མྱ་ངན་སོལ། །བཀྲ་ཤིས་ཡིད་འཕྲོག་
མྱུར་དུ་སློང་བར་མཛོད། །དེ་དེ་ལྟར་ཡིད་བློང་བཞིན་དུ་རིམ་གྱིས་དྲང་སྲོང་དེའི་
བསྟི་གནས་སུ་ཕྱིན་ཏེ། དེས་དྲང་སྲོང་དེ་ལ་ཕྱག་བྱས་ནས་དུལ་བ་དང་བཅས་
པས་སྨྲས་པ། བཟོད་འཕགས་གོས་སུ་ཤིང་ཤུན་དང་ནི་གཡང་གཞི་མནབས། །
རྩ་བ་མྱུ་གུ་སྐུ་རུ་བིལ་བ་ཀ་བེད་ གསོལ། །དྲང་སྲོང་མགོས་བཏུད་ཁྱོད་ལ་ཕྱག་
འཚལ་ཡིད་འཕྲོག་མ། ། ཁྱོད་ཀྱིས་ གཟིགས་སམ་ ཁྱོད་ནི་བདག་ལ་མྱུར་དུ་་་་་་
གསུངས། ། དེ་ནས་དྲང་སྲོང་དེས་གཞོན་ནུ་ནོར་བཟངས་ལ། བྱོན་པ་ལེགས་
ཞེས་བྱ་བ་དང༌། སྟན་གདིང་བ་བྱ་བ་ལ་སོགས་པས་ཡང་དག་པར་དགའ་བར་
བྱས་ནས་སྨྲས་པ།	སྨིན་མ་འཇམ་པའི་སྨིན་ཚུགས་མཐོན་མཐིང་བཞིན་ལེགས་
མཐོང་ན་དགའ་བའི་གཟུགས་འཆང་བ། །བཞིན་རས་ཟླ་བ་ཉ་འདྲ་ཨུཏྤལ་སྔོན་པོ་
ལྟ་བུའི་མིག་དེ་བདག་གིས་མཐོང༌། །དཔོན་ཁྱོད་བག་སྐྱོང་བཞུགས་ཏེ་རྩ་བ་འབྲས་
བུ་སྣ་ཚོགས་གསོལ་བར་མཛོད་ཅིག་དང་། །སླད་ཀྱིས་བདེ་བླག་འབྱོན་འགྱུར་འདི་
ལ་བདག་གི་ཡིད་ལ་ཐེ་ཚོམ་ཡོད་མ་མཆིས། ། སྨིན་མ་བཟང་མོས་འདི་སྐད་ཚིག་
སྨྲས་ཏེ། །གཞོན་ནུ་ཁྱོད་ལ་སྲེད་པས་བདག་མི་བདེ། །ནགས་ཁྲོད་གནས་པའང་
610)



སྡུག་བསྔལ་ཆེན་པོ་སྟེ། །གཤེགས་པར་གྱུར་ན་ངེས་པར་བདག་མཐོང་ངོ༌། །དེས་
སོར་གདུབ་ཀྱི་རྒྱན་འདི་བྱིན་ནས་སྨྲས་པ། ལམ་ཡ་ང་བ་ལ་བགྲོད་དཀའ་བས་
ཉོན་མོངས་པར་འགྱུར་གྱིས་སླར་ལོག་ཅིག་ གལ་ཏེ་བཟློག་ཀྱང་འདུག་མ་བཏུབ་
ན་དེ་ལ་ལམ་བསྟན་པར་རིགས་སོ། །དེ་ཡང་འདི་སྐད་ཅེས་བསྟན་ཏེ་བྱང་ཕྱོགས་
ལོགས་ན་རི་ནག་པོ་གསུམ་ཡོད་དོ། ། དེ་དག་བརྒལ་བའི་ཕ་རོལ་ན་ཡང་གསུམ།
དེ་དག་བརྒལ་བའི་ཕ་རོལ་ན་ཡང་གསུམ་ཡོད་དོ། །དེ་དག་བརྒལ་བ་དང་རིའི་
རྒྱལ་པོ་གངས་ཅན་ཞེས་བྱ་བ་ཡོད་དེ་ཕྱོགས་འདི་ན་སྨན་བླང་བར་བྱ་སྟེ། འདི་ལྟ་
སྟེ་ཤིན་ཏུ་འོ་མ་འཛག་ཅེས་བྱ་བའི་སྨན་ཡོད་དེ་དེ་མར་ལ་བཙོས་ནས་བཏུང་བར་
བྱའོ། །དེས་ནི་སྐོམ་པ་དང་བཀྲེས་པ་མེད་ཅིང་དྲན་པ་དང་མཐུ་སྟོབས་འཕེལ་བར་
འགྱུར་རོ། །སྤྲེའུ་ཞིག་ཀྱང་བཀྲི་བར་བྱ། གསང་སྔགས་ཀྱང་བསླབ་པར་བྱའོ། །
གཞུ་མདའ་དང་བཅས་པ་དང་། ནོར་བུ་འོད་དང་ལྡན་པ་དང༌། དུག་གསོད་
པའི་སྨན་དུག་སེལ་དང༌། ལྕགས་ཀྱི་ཕུར་བ་གསུམ་དང༌། པི་ཝང་ཡང་བཅད་
པར་བྱའོ། །རིའི་རྒྱལ་པོ་གངས་ཅན་གྱི་བྱང་ཕྱོགས་ན་ནི་ཕུར་བའི་རྩེ་ཡོད་དོ། །
ཅེས་པ་ལ་སོགས་པ་ཡིད་འཕྲོག་མའི་འཕྲིན་རྣམས་ཇི་ལྟ་བ་བཞིན་བསྙད་དོ། །དེ་
ནས་གཞོན་ནུ་ནོར་བཟངས་ཀྱིས་ཇི་སྐད་བསྟན་པའི་སྨན་དང༌། གསང་སྔགས་
དང་སྨན་དུག་སེལ་གྱི་སྦྱོར་བ་རྣམས་བཙལ་བའི་ཕྱིར་དྲང་སྲོང་དེའི་རྐང་པ་ལ་མགོ་
བོས་ཕྱག་བྱས་ནས་སོང་ངོ༌། །དེ་ནས་དེས་སྤྲེའུ་མ་གཏོགས་པར་ཇི་སྐད་བསྟན་པ་
ཐམས་ཅད་སྟ་གོན་བྱས་ནས། དེ་རྣམས་ཁྱེར་ཏེ་དྲང་སྲོང་དེའི་དྲུང་དུ་སོང་བ་
དང༌། དེས་དེ་ལ་སྤྲེའུ་བྱིན་ནས་སྨྲས་པ། །གཞོན་ནུ་འབད་པ་འདི་ཡིས་ཅི་བྱ།
ཡིད་འཕྲོག་མ་ཅི་དགོས་སོ། །ཁྱོད་གཅིག་པུ་གྲོགས་མེད་པ། ལུས་གདོན་ཟ་བར་
འགྱུར་གྱིས་ཐོང༌། གཞོན་ནུས་སྨྲས་པ། དྲང་སྲོང་ཆེན་པོ་བདག་ནི་གདོན་མི་
ཟ་བར་མཆིའོ། །ཅིའི་སླད་དུ་ཞེ་ན། མཁས་པ་ཟླ་བ་རྒྱུ་བ་གྲོགས་ཤིག་ག་ལས་
མཆིས། །མཆེ་བའི་མཐུ་སྟོབས་ལྡན་པའི་རི་དྭགས་གཙོ་བོ་དང༌། །མེ་ཡིས་ནགས་
བསྲེགས་པ་ན་གྲོགས་ཤིག་ག་ལ་མཆིས། །བདག་ལྟ་བུ་ལ་གྲོགས་པོ་མཐུ་ལྡན་ཅི་
611



ཞིག་འཚལ། །ཀྱེ་ཅི་རྒྱ་མཚོ་ཆེ་ཆུར་འཇུག་པར་མི་བགྱིའམ། ། ཅི་ལགས་སྦྲུལ་གྱིས་
ཟིན་ཅེས་གསོ་བར་མི་བགྱིའམ། ། སེམས་ཅན་དཔུངས་ཅན་གྱིས་བསྟེན་བརྩོན་
འགྲུས་ཆེན་བཙུམས་ཏེ། །གལ་ཏེ་འབད་དེ་མ་རུངས་བདེ་ལ་ཉེས་པ་མེད། ། དེ་
ནས་གཞོན་ནུ་ནོར་བཟངས་ཡིད་འཕྲོག་མས་བསྟན་པའི་རྣམ་པ་སྣ་ཚོགས་དང་
བཅས་ཏེ་རིམ་གྱིས་རི་དང་ཆུ་བོ་དང་ཕུག་དང་གཡང་ས་ལ་སོགས་པར་སྨན་དང་
གསང་སྔགས་དང་སྨན་དུག་སེལ་གྱི་སྦྱོར་བས་རྒྱལ་བར་བྱས་ནས། མིའམ་ཅིའི་
རྒྱལ་པོ་ལྗོན་པའི་གྲོང་ཁྱེར་དང་ཉེ་བ་ཞིག་ཏུ་ཕྱིན་པ་དང༌། ། གཞོན་ནུས་གྲོང་ཁྱེར་
དཔལ་དང་ལྡན་པ། སྐྱེད་མོས་ཀྱི་ཚལ་མེ་ཏོག་དང་འབྲས་བུ་སྣ་ཚོགས་དང་ལྡན་
པས་མཛེས་པར་བྱས་པ། ཡི་ བྱ་སྣ་ཚོགས་ཀྱིས་བསྟེན་པ། ། རྫིང་བུ་དང་མཚེའུ་
རིང་ པོ་ དང་ གྲུ་བཞི་དང༌། ། མིའམ་ ཅིའི་ བུ་ མོ་ རྣམས་ ཀྱིས་ བསྐོར་ བ་ དེ་ ལ།
མིའམ་ཅིའི་བུ་མོ་རྣམས་ཆུ་ལེན་དུ་འོངས་པ་མཐོང་བ་དང་། །དེ་ནས་གཞོན་ནུ་
ནོར་བཟངས་ཀྱིས་དེ་རྣམས་ལ་སྨྲས་པ། ་ཆུ་མང་པོ་འདིས་ཅི་ཞིག་བྱ། དེ་
རྣམས་ཀྱིས་སྨྲས་པ། མིའམ་ཅིའི་རྒྱལ་པོ་ལྗོན་པའི་སྲས་མོ་ཡིད་འཕྲོག་མ་ཞེས་
བགྱི་བ་ཞིག་མཆིས་པ་དེ་མིའི་ལག་ཏུ་སོན་པར་གྱུར་པས། དེའི་མིའི་དྲི་བཤལ་བ་
ལགས་སོ། །གཞོན་ནུ་ནོར་བཟངས་ཀྱིས་དྲིས་པ། ། ཅི་བུམ་པ་འདི་དག་ཐམས་
ཅད་ཀྱིས་དུས་གཅིག་ཏུ་དེའི་སྟེང་ནས་བླུག་གམ་འོན་ཏེ་རིམ་གྱིས། དེ་རྣམས་
ཀྱིས་ སྨྲས་ པ། རིམ་ གྱིས་ སོ། ། དེས་ བསམས་ པ། ་ ཐབས་ འདི་ བཟང༌ སྟེ།
སོར་གོ ཏུབ་ཀྱི་རྒྱུན་འདི་བུམ་པ་ཅིག་གི་ནང་དུ་གཞུག་གོ་སྙམ་ནས། དེས་མིའམ་
ཅིའི་བུ་མོ་ཞིག་གི་བུམ་པར་མི་ཚོར་བར་བཅུག་ནས་མིའམ་ཅིའི་བུ་མོ་དེ་ལ་སྨྲས་པ།
ཁྱོད་ཀྱི་བུམ་པ་འདིས་ཐོག་མར་ཡིད་འཕྲོག་མ་ལ་ཁྲུས་བྱོས་ཤིག དེས་བསམས་
པ། གདོན་མི་ཟ་བར་འདི་ལ་དགོས་ པ་ ཞིག་ ཡོད་པར་འགྱུར་རོ་སྙམ་ ནས།
དེས་བུམ་པ་ཐོག་མར་ཡིད་འཕྲོག་མའི་སྤྱི་བོར་བླུག་པ་ལས། ཇི་ཙམ་ན་སོར་
གཏུབ་ཀྱི་རྒྱན་པང་དུ་ལྷུང་བ་དང༌། ། ཡིད་འཕྲོག་མས་དེ་རིགས་སོ། ། དེ་ནས་
མིའམ་ཅིའི་བུ་མོ་དེ་ལ་དྲིས་པ། འདིར་མི་ཞིག་མ་འོངས་སམ། དེས་སྨྲས་པ་
612



མཆིས་སོ། ། སོང་ལ་དེ་དབེན་པ་ཞིག་ཏུ་ཞོག་ཅིག ། དེས་ནང་དུ་ཁྲིད་ནས་དབེན་
པ་ཞིག་ཏུ་བཞག་གོ། །དེ་ནས་ཡིད་འཕྲོག་མས་ཕའི་རྐང་པ་གཉིས་ལ་གཏུགས་ཏེ་
སྨྲས་པ། ཡོབ་གལ་ཏེ་བདག་གི་ཁྱིམ་ཐབ་བགྱིད་པ། གཞོན་ནུ་ནོར་བཟངས་
དེ་མཆིས་ན་དེ་ལ་ཁྱོད་ཀྱིས་ཅི་ཞིག་བགྱི། | དེས་སྨྲས་པ། དེ་མི་ཡིན་ཏེ། ཅིར། །
མི་རུང༌། ངས་དེ་དུམ་བུ་བརྒྱར་བྱས་ལ་ཕྱོགས་བཞིར་གཏོར་ཏེ་བཏང་ངོ༌། །
ཡིད་འཕྲོག་མས་སྨྲས་པ། ཡབ་མིར་གྱུར་པས་འདིར་ག་ལ་མཆིས། བདག་ཉིད་
དེ་སྐད་མཆིར་བས་སོ། ། དེ་ནས་མིའམ་ཅིའི་རྒྱལ་པོ་ལྗོན་པ་ཀུན་ནས་དཀྲིས་པ་
དང་བྲལ་ཏེ། དེ་ཀུན་ནས་དཀྲིས་པ་དང་བྲལ་ནས་སྨྲས་པ། གལ་ཏེ་གཞོན་ནུ་
དེ་འོངས་ན། ངས་ཁྱོད་རྒྱན་ཐམས་ཅད་ཀྱིས་བརྒྱན་ནས། ནོར་དང་ཡོ་བྱད།
མོང་པོ་དང་མིའམ་ཅི་བུ་མོ་སྟོང་གིས་ཡོངས་སུ་བསྐོར་ཏེ། དེ་ལ་ཆུང་མའི་དོན་དུ་
སྦྱིན་ནོ། ། དེ་ནས་ཡིད་འཕྲོག་མ་དགའ་བ་དང་མགུ་བ་དང་རབ་ཏུ་དགའ་བས།
གཞོན་ནུ་ནོར་བཟངས་ལྷའི་རྒྱན་གྱིས་བརྒྱན་མིའམ་ཅིའི་རྒྱལ་པོ་ལྗོན་པ་ལ་བསྟན་
ཏོ། །དེ་ནས་མིའམ་ཅིའི་རྒྱལ་པོ་ལྗོན་པས་གཞོན་ནུ་ནོར་བཟངས་གཟུགས་བཟང་
པོ་མཛེས་པ།། ལྟ་ན་སྡུག་པ་ཁ་དོག་ རྒྱས་པ་མཆོག་དང་ལྡན་པ་མཐོང་ངོ༌། །
མཐོང་ནས་ཀྱང་ཤིན་ཏུ་ངོ་མཚར་དུ་གྱུར་ཏེ། དེ་ནས་དེ་བག་མ་འདོད་ནས།
གསེར་གྱི་སྡོང་པོ་བདུན། ཤིང་ཏ་ལ་བདུན་ཕྲག་བདུན་བཙུགས་སོ། །གཞོན་ནུ་
ནོར་བཟངས་ནི་བྱང་ཆུབ་སེམས་དཔའ་ཡིན་ལ། ། བྱང་ཆུབ་སེམས་དཔའ་རྣམས་
ནི་བཟོའི་གནས་དང༌། ལས་ཀྱི་གནས་དེ་དང་དེ་དག་ལ་མཁས་པ་ཡིན་ནོ། །དེ་
རྣམས་ཀྱང་དེ་གེགས་མེད་པར་བྱ་བའི་ཕྱིར་བརྩོན་པར་བྱེད་དོ། །དེ་ནས་བྱང་ཆུབ་
སེམས་དཔའ་གར་དང༌། གླུ་དང་པི་ཝང་དང༌། འཁར་རྔ་དང༌། ཤིན་ཏུ་སྒྲ་
སྙན་དང༌། པི་ཝང་རྒྱུད་གསུམ་པ་དང་། རྫ་རྔ་ལ་སོགས་པ་ལྷ་རྣམས་ཀྱིས་
བསྒྲུབ་པའི་སིལ་སྙན་རྣམ་པ་སྣ་ཚོགས་པ་རྣམས་ནི་ཀུན་ནས་འབུད་ཅིང་མིའམ་ཅི་
སྟོང་ཕྲག་དུ་མས་ཡོངས་སུ་བསྐོར་ནས། རལ་གྲི་ཨུཏྤལ་སྔོན་པོའི་འདབ་མ་འདྲ་
བ་ཐོགས་ཏེ། མིའམ་ཅིའི་རྒྱལ་པོ་ལྗོན་པས་མཐོང་བར་གསེར་གྱི་སྡོང་བོའི་དྲུང་
613



དུ་སོང་ནས་ཆུ་ཤིང་ལ་གཅོད་པ་བཞིན་དུ་སྡོང་བོ་དེ་དུམ་བུ་དུམ་བུར་གཅོད་པར་
བརྩམས་ཏེ། དེ་ནས་ཡུངས་འབྲུ་ཙམ་དུ་བརླགས་སོ། །མདས་ཤིང་ཏ་ལ་བདུན་
དང༌། སླ་ང་བདུན་དང༌། ཕག་བདུན་གཙང་མར་ཕྱུང་སྟེ། རི་རབ་བཞིན་
དུ་མི་གཡོ་བར་གནས་སོ། ། དེ་ནས་ནམ་མཁའ་ལ་གནས་པའི་ལྷ་དང་མིའམ་ཅི་
བརྒྱ་སྟོང་ཕྲག་དུ་མས། ཨ་ལ་ལ་ཞེས་ཅ་ཅོ་དང་ག་ཞའི་སྒྲ་ཆེན་པོ་ཕྱུང་ངོ༌། །
མིའམ་ཅིའི་རྒྱལ་པོ་ལྗོན་པས་དེ་ལྟ་བུ་མཐོང་ཞིང་ཐོས་ནས་ཤིན་ཏུ་ངོ་མཚར་དུ་གྱུར།
ཏོ། །དེ་ནས་མིའམ་ཅི་བུ་མོ་ཡིད་འཕྲོག་མ་འདྲ་བ་ཤ་སྟག་སྟོང་གི་དབུས་སུ་ཡིད་
འཕྲོག་མ་བཞག་ནས། ནོར་བཟངས་ལ་སྨྲས་པ། འགཞོན་ནུ་ཚུར། །ཡིད་
འཕྲོག་མ་ངོ་ཤེས་པར་གྱིས་ཤིག། དེ་ནས་གཞོན་ནུ་ནོར་བཟངས་ཀྱིས་དེ་ངོ་ཤེས་
པར་བྱ་བའི་ཕྱིར་ཚིགས་སུ་བཅད་པའི་དབྱངས་ཀྱིས་སྨྲས་པ། ཇི་ལྟར་ཁྱོད་ནི་
་ ལྗོན་པའི་བུ་ཡིན་ལ། །ཁོ་བོའི་སྡུག་པ་ཡིད་འཕྲོག་ཡིན་ཞེ་ན། །བདེན་པ་འདི་ཡིས་
མྱུར་བ་ཁོ་ནར་ནི། །ཡིད་འཕྲོག་གོམ་པས་མྱུར་དུ་འགྲོ་པར་ཤོག །ཅེས་སྨྲས་པ་
དང་། དེ་ནས་དེ་མ་ཐག་ཏུ་གོམ་པས་སོང་བ་དང་། མིའམ་ཅི་རྣམས་ཀྱིས་སྨྲས་
པ། ལྷ་གཞོན་ནུ་ནོར་བཟངས་འདི་ནི་སྟོབས་དང༌། ། བརྩོན་འགྲུས་དང་ཕ་
རོལ་ཤིན་ཏུ་གནོན་པ་ལགས་ཏེ། ཡིད་འཕྲོག་མ་དང་ཐབ་རིན་བབ་ལགས་ན། །
ཅིའི་སླད་དུ་འདི་ལ་ཐོ་འཚམ། འདི་ལ་ཡིད་འཕྲོག་མ་སྩོལ་ ཅིག །དེ་ནས་་
མིའམ་ཅིའི་རྒྱལ་པོ་ལྗོན་པ་མིའམ་ཅིའི་ཚོགས་རྣམས་ཀྱིས་རྗེས་སུ་བསྔགས་པ་དང་།
མིའམ་ཅི་རྣམས་ཀྱི་རྗེས་སུ་འདུན་པས། གཞོན་ནུ་ནོར་བཟངས་བཀུར་སྟི་ཆེན་
པོ་བྱས་ནས། ཡིད་འཕྲོག་མ་ལྷའི་རྒྱན་རྣམས་ཀྱིས་མངོན་པར་བརྒྱན་ཏེ་ལག་པ་
གཡོན་ པས་ བཟུང༌། ། གསེར་ གྱི་ བྱ་ མ་ བུམ་ ལག་ པ་ གཡས་ པས་ བཟུང་ནས།
ནོར་བཟངས་ཀྱི་དྲུང་དུ་སོང་སྟེ་སྨྲས་པ། གཞོན་ནུ་ཡིད་འཕྲོག་མ་འདི་མིའམ་ཅི་
མོ་སྟོང་གིས་ཡོངས་སུ་བསྐོར་ཏེ། ཁོ་བོས་ཁྱོད་ལ་ཆུང་མའི་ཕྱིར་བྱིན་གྱིས། མི་
རྣམས་ནི་ངོ་མི་རྟག་པ་ཡིན་གྱིས། ཇི་ལྟར་ཡང་འདི་མ་དོར་ཅིག > ཡབ་བཀའི་
བཞིན་འཚལ་ཞེས་གཞོན་ནུ་ནོར་བཟངས་ཀྱིས་མིའམ་ཅིའི་རྒྱལ་པོ་ལྗོན་པ་ལས་
614



མཉན་ནས། མིའམ་ཅིའི་གནས་ཀྱི་ཁང་པ་ན་ཡིད་འཕྲོག་མ་དང་ལྷན་ཅིག་སིལ་
སྙན་རྣམས་ཀྱིས་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་
དོ། །དེ་དུས་གཞན་ཞིག་ན་རང་གི་ཡུལ་དྲན་ནས་ཕ་མ་དང་བྲལ་བ་ལས་བྱུང་བའི་
སྡུག་བསྔལ་གྱིས་མྱ་ངན་གྱིས་གདུངས་པར་གྱུར་ནས་ཡིད་འཕྲོག་མ་ལ་སྨྲས་པ། །
ཕ་མ་དང་བྲལ་བ་ལས་བྱུང་བའི་སྡུག་བསྔལ་གྱིས་ གནོད་པར་གྱུར་ཏོ། ། དེ་ནས་
ཡིད་འཕྲོག་ མས་ དེ་ལྟར་ གྱུར་ པ་ དག་ ཕ་ལ་ རྒྱས་ པར་ སྨྲས་ སོ། ། དེས་ སྨྲས་ པ།
གཞོན་ནུ་དང་ལྷན་ཅིག་སོང་ལ་མི་རྣམས་ནི་སླུ་བར་བྱེད་པ་ཡིན་གྱིས། ཁྱོད་ཀྱིས་
བག་ཡོད་པར་བྱོས་ཤིག དེ་ནས་མིའམ་ཅིའི་རྒྱལ་པོ་ལྗོན་པས། ནོར་བུ་དང་
མུ་ཏིག་དང་གསེར་ལ་སོགས་པ་མང་དུ་བརྫངས་ཏེ་བཏང་ནས་དེས་ཡིད་འཕྲོག་མ་ .
དང་ལྷན་ཅིག་ཏུ་སྟེང་གི་ནམ་མཁའི་ལམ་ལ། མིའམ་ཅིའི་ཤུགས་ཀྱིས་ཆས་པ་ན།
རིམ་གྱིས་གླང་པོའི་ཁྱིམ་གྱི་གྲོང་ཁྱེར་དུ་ཕྱིན་ནོ། ། དེ་ནས་གླང་པོའི་ཁྱིམ་དུ་གྲོང་
ཁྱེར་རྡོ་བ་དང༌། གསེག་མ་དང་གྱོ་མོག་རྣམས་བསལ་ནས། ཙན་དན་གྱི་ཆུས་
ཆག་ཆག་བཏང༌། དར་གྱི་ཆུན་འཕྱང་དབྱངས། རྒྱལ་མཚན་དང་། བ་དན་
བཙུགས། ཤིན་ཏུ་དྲི་ཞིམ་པོའི་སྤོས་ཐོར་དག་བཤམས། མེ་ཏོག་རྣམ་པ་སྣ་
ཚོགས་བཀྲམ་སྟེ། དགའ་དགའ་ལྟར་བྱས་སོ། །དེ་ནས་གཞོན་ནུ་ནོར་བཟངས་
མིའི་གཙོ་བོ་སྟོང་ཕྲག་དུ་མས་ཡོངས་སུ་བསྐོར་ཅིང་། ཡིད་འཕྲོག་མ་དང་ལྷན་
ཅིག་ཏུ་གླེང་པོའི་ཁྱིམ་གྱི་གྲོང་ཁྱེར་དུ་ཞུགས་སོ། ། དེ་ནས་ལམ་གྱིས་དུབ་པའི་ངལ་
བསོས་ནས། རིན་པོ་ཆེ་རྣམ་པ་སྣ་ཚོགས་དག་ཁྱེར་ཏེ་ཕའི་དྲུང་དུ་སོང་ནས།
རྒྱལ་པོའི་སྟན་གྱི་གྲུ་ཞིག་ཏུ་འདུག་སྟེ། མིའམ་ཅིའི་གྲོང་ཁྱེར་དུ་སོང་བ་དང་།
འོངས་པ་རྣམས་རྒྱས་པར་སྨྲས་སོ། །དེ་ནས་རྒྱལ་པོ་ནོར་ཅན་གྱིས་འདི་ནི་ཤིན་ཏུ་
སྟོབས་ དང༌ བརྩོན་འགྲུས་ དང་ ཕ་ རོལ་ གནོན་ པ་ ཅན་ ཞེས་ བྱ་ བར་ རིག་ ནས།
རྒྱལ་པོར་དབང་བསྐུར་ཏོ། །གཞོན་ནུས་བསམས་པ། །གང་དག་ཡིད་འཕྲོག་མ་
དང་ལྷན་ཅིག་འཚོགས་པ་དང༌། རྒྱལ་སྲིད་ཀྱི་དབང་བསྐུར་བ་ཐོབ་པར་གྱུར་པ་
འདི་ནི་སྔོན་བྱས་པའི་རྒྱུའི་ཁྱད་པར་ཡིན་གྱིས། ། མ་ལ་ད་བདག་གིས་སྦྱིན་པ་དག་
615



ནི་བཏང༌། བསོད་ནམས་དག་ནི་བྱའོ་སྙམ་ནས། དེས་གླང་པོའི་ཁྱིམ་གྱི་གྲོང་
ཁྱེར་དུ་ལོ་བཅུ་གཉིས་སུ་གཏན་པ་མེད་པའི་མཆོད་སྦྱིན་བྱས་སོ། །གང་ན་མཐུ་
ཆེན་བློ་གྲོས་ལྡན་པ་དག །འཇིག་རྟེན་མཚུངས་པར་སྤྱོད་པ་དཔལ་ལྡན་པ། །དེ་
དང་དེ་ཡི་རྗེས་སུ་འཇུག་པར་སྟོན། །འདུལ་བའི་ཚུལ་འདི་བླ་ན་མེད་པ་ཡིན། །
གང་ཚེ་སྟོབས་དང་ཕ་རོལ་གནོན་པའི་མཐུས། །འདུལ་བའི་ཚེ་ན་རྣམ་པ་འདི་འདྲ་
སྟོན། ། དེ་ཡང་འཇིག་རྟེན་སྤྱོད་ལས་ གཞན་གྱུར་པ། ། མཐུན་པར་འཇིག་རྟེན་
གསལ་བར་སྟོན་པ་ཡིན། ། རྒྱལ་བའི་སྲས་རྣམས་རྣམ་པ་སྣ་ཚོགས་མཛད་པ་
ཡིས། །འགྲོ་བའི་ཆུ་གཞིར་རྒྱུ་སྐར་ཟླ་འོད་དང་བཅས་པ། །གསལ་བ་བཞིན་དུ་
རང་གི་མཐུ་རྣམས་འཇུག་བྱེད་པ། འདི་ཡང་འཇིག་རྟེན་སྣང་བའི་རྒྱུར་གྱུར་
ལགས་པ་སྙམ། ། དེ་ལྟ་བས་ན་སྐྱེས་བུ་དམ་པ་རྣམས་ནི་འཇིག་རྟེན་པའི་སྤྱོད་པ་
དང་རྗེས་སུ་མཐུན་པས་འཇིག་རྟེན་གྱི་དོན་བྱེད་པར་འགྱུར་རོ་ཞེས་ཐབས་མཁས་
པ་བསྔགས་པ་དང་འཇིག་རྟེན་པ་རྣམས་ཀྱི་ནང་དུ་བརྩོན་འགྲུས་ཀྱི་ཁྱད་པར་
བསྟན་པ་ལའང་བརྗོད་པར་བྱའོ། ། དེ་བཞིན་དུ་སྤྱོད་པའི་སྟོབས་བསྟན་པའང་
ཡིན་ནོ། །ནོར་བཟངས་ཀྱི་སྐྱེས་པའི་རབས་ཏེ་བརྒྱད་ཅུ་བརྒྱད་པའོ། ། ། ། 20
གྱ་དགུ་བ། སུ་ཤ་དེ་བའི་སྐྱེས་པའི་རབས།
1 ༈ སྐྱེས་བུ་དམ་པ་རྣམས་ནི་བྱ་དཀའ་བ་ཆེན་པོས་ཕ་མ་ལ་སྲི་ཞུ་བྱེད་ཅིང་
བདག་ཉིད་ཀྱི་ལུས་དང་སྲོག་ལའང་མི་ལྟ་བར་བྱ་དཀའ་བའི་སྤྱོད་པ་དུ་མི་དག་གིས་
རྣམ་པར་སྨིན་པའི་སྟོབས་བསམ་གྱིས་མི་ཁྱབ་པའང་མཐོང་བའི་ཆོས་ལ་རེག་པར་
འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་བསྐལ་པ་ཚད་མེད་པ་འདས་
པའི་སྔ་རོལ་ནི། > སངས་རྒྱས་རྣམ་པར་གཟིགས་ཞེས་བྱ་བ་དེ་བཞིན་གཤེགས་པ་
དགྲ་ བཅོམ་ པ་ ཡང་ དག་ པར་ རྫོགས་ པའི་ སངས་ རྒྱས་ འཇིག་ རྟེན་ དུ་ བྱུང་ སྟེ།
དམ་པའི་ཆོས་ཐ་མི་གཟུགས་བརྙན་ལ་སྤྱོད་པར་གྱུར་པ་དེའི་ཚེ། མིའི་བདག་པོ་
མ་ཏཱ་རཱི་ཛ་ཞེས་བྱ་བ་འཇིག་རྟེན་དུ་བྱུང་སྟེ། དེའི་ཕོ་བྲང་ནི་བཱ་ར་ཎ་སི་ཞེས་
616



བྱའོ། ། སའི་བདག་པོ་དེ་ལ་རྒྱལ་ཕྲན་ནི་དྲུག་ཅུ་ཐམ་པ། བློན་པོ་ནི་བཞི་སྟོང༌།
བཙུན་མོ་དམ་པ་ནི་ཁྲི། གྲོང་ཁྱེར་ནི་བརྒྱད་ཁྲི་ལ་དབང་ཐོབ་པར་གྱུར་ཏོ། །
རྒྱལ་པོ་དེ་ལ་རྒྱལ་བུ་དམ་པ་གསུམ་ཞིག་ཀྱང་ཡོད་དེ། དེ་དག་ཀྱང་སོ་སོར་རྒྱལ་
སྲིད་ཀྱི་དབང་ཕྱུག་ལ་སྤྱོད་པར་གྱུར་ཏོ། །ས་ཡི་དབང་ཕྱུག་རྣམས་ཀྱི་བསོད་ནམས་ ་
མཐུ། ། རབ་ཏུ་གསལ་ཞིང་དུས་ལ་བབ་པ་ཡིས། ། སྟོན་ཀའི་དཔལ་གྱིས་རབ་ཏུ་
བརྒྱན་གྱུར་པའི། །ཡར་ངོ་བཞིན་དུ་ལྷག་པར་རྣམ་པར་གསལ། །རབ་ཏུ་ལྷང་ངེ་
གསལ་བའི་ཟླ་འོད་ཀྱང་། །སྒྲ་གཅན་རྐྱེན་གྱིས་ཅིག་ཅར་མཛེས་མི་འགྱུར། །དེ་
ལྟར་རྒྱལ་པོ་དེ་བྱམས་པའི་རང་བཞིན་གྱིས་རང་གི་སྲིད་ལེགས་པར་བསྐྱངས་སུ་
ཟིན་ཀྱང་། སྔོན་གྱི་ལས་ཀྱི་ཉེས་པས། བློན་པོ་ཐམས་ཅད་ཀྱི་ནང་ཆེན་སྒྲ་
གཅན་ཞེས་བྱ་བ་སེམས་མ་རུངས་པར་གྱུར་ཏེ་རྒྱལ་པོ་ཆེན་པོ་དེའི་སྲོག་ལ་གནོད་
པར་བྱས་སོ། །དེ་ལྟར་རྒྱལ་པོ་དེ་བསད་ནས་ཀྱང་དམག་གི་ཚོགས་ཆེན་པོ་བཞི་
བཀྱེ་ནས་རྒྱལ་པོ་གཅེན་གཉིས་ཀྱང་བསད་དེ་རྒྱལ་པོ་ཐ་ཆུང་གི་སྟེང་དུའང་དམག་
དྲང་བར་བཤམས་སོ། །འཇིན་རྟེན་ན་ནི་མ་རབས་དག །ཚུལ་མིན་སྤྱོད་པས་
རབ་ཏུ་ཕུང༌། །བདག་གཞན་རླག་པར་བྱེད་པ་ལ། །ཚུལ་བཞིན་སྤྱོད་པ་བཞིན་དུ་
སེམས། །དེ་ལྟར་ངན་པར་སྤྱོད་པ་ཆེན་པོ་བདག་གཞན་ཐམས་ཅད་ཕུང་བར་བྱེད་
པ་ངན་པའི་བདག་ཉིད་ཅན་གྱི་བློན་པོ་དེས། རྒྱལ་བུ་དེ་ལ་དམག་དྲངས་ཏེ་
གཞོམ་པར་བསམས་སོ། ། རྒྱལ་བུ་དེ་ཡང་རང་བཞིན་གྱིས། ། དགེ་ཞིང་གཟུགས་
བྱད་ཕུན་སུམ་ཚོགས། །གཅིག་ཏུ་དམ་པའི་ཆོས་ལམ་དགའ། །རྣམ་པར་དག་པའི་
ཚུལ་ཞུགས་པས། །དེ་ལ་ལྷ་རྣམས་རབ་ཏུ་དགའ། །བསོད་ནམས་དཔལ་གྱིས་ལྷག་
པར་མཛེས། །དེ་ལ་བུ་ནི་གཅིག་ཡོད་པ། །དེ་མིང་སུ་ཤ་དེ་བ་ཞེས། ། ལྷ་རྣམས་
ཀུན་གྱིས་བསྒྲགས་པར་གྱུར། ། དེ་ནི་ཡིད་གཞུངས་གསལ་ཞིང་ངེས་པ་དང༌། །
གཞོན་ཡང་རྒན་པའི་ཉེ་བར་ཞི་ལ་གནས། །སྦྱིན་ལ་དགའ་ཞིང་སེར་སྣ་རྣམ་པར་
སྤངས། །འགྲོ་བ་རྣམས་ཀྱི་ཡིད་བཞིན་སྤྱོད་པོར་གྱུར། །དེ་ལྟར་རྒྱལ་པོ་ཡབ་སྲས་
དེའི་བསོད་ནམས་ཀྱི་མཐུ་ལས་གྲུབ་པ་ཕོ་བྲང་བསྲུང་བའི་ལྷ་ཞིག་གིས་རྒྱལ་པོ་མ་ཧཱ་
617



རཱ་ཛ་དང༌། གཅེན་གཉིས་ཀྱང་བློན་པོ་སྒྲ་གཅན་གྱིས་བཅོམ་པར་གྱུར་ནས་
དམག་གི་ཚོགས་རྣམས་རིང་པོ་མི་ཐོགས་པར་འདིར་མྱུར་དུ་འོང་བར་འགྱུར་ཏེ།
རྒྱལ་པོ་ཁྱོད་ཀྱང་སྲོག་འཚོ་བའི་ཕྱིར་ཡུལ་གཞན་དུ་འགྲོ་བར་རིགས་སོ། །དེ་སྐད་
ཅེས་ཟེར་བ་ཐོས་ནས་སྤུ་ཟིང་ཞེས་བྱེད་ཅིང་མྱ་ངན་གྱིས་ཡིད་གདུངས་ནས་ས་ལ་
འགྱེར་བར་གྱུར་ཏོ། །སླར་དྲན་པ་རྙེད་ནས་ལྷ་དེ་ལ་འདི་སྐད་ཅེས་སྨྲས་སོ། །འདི་
སྐད་གཟུགས་མི་སྣང་བར་བརྗོད་པ་སུ་ཡིན། ཚིག་འདི་ཡང་དག་པར་བདེན་
ནམ། ལྷས་སྨྲས་པ། བདག་ནི་ཕོ་བྲང་བསྲུང་བའི་ལྷ་ཡིན་ཏེ། དེས་ན་རྒྱལ་
པོ་ཁྱོད་ལ་སྦྱིན་པ་ཡིན་གྱིས་དེ་བས་ན་རེ་ཞིག་སྡུག་བསྔལ་ལས་ཐར་པའི་དོན་དུ་
ཡུལ་གཞན་དུ་བྱོལ་ཞིང་འགྲོ་བའི་རིགས་སོ། །དེ་ནས་རྒྱལ་པོ་དེ་འདི་ལྟར་སེམས་
པར་མངོན་ནོ། །ཀྱེ་མའོ་བློན་པོ་སྡིག་པ་ཅན། ། སྒྲ་གཅན་གཏུམ་པོ་མ་རུངས་
པས། ། ཕན་པའི་ལན་དུ་གནོད་བྱས་ཏེ། ། རྒྱལ་པོ་ཡབ་ཀྱང་མ་རུངས་བྱས། །
བདག་ལའང་དགྲ་བོ་བཞིན་དུ་སེམས། །འདིར་ནི་ལྷ་ཡིས་བསྟན་པ་བཞིན། །
བདག་ཀྱང་གཞན་དུ་འགྲོར་ཟད་མོད། །འདི་ལྟར་ཉམ་ཉེས་གྱུར་པ་ལ། །སུ་ཡང་
གྲོགས་སུ་སེམས་པ་མེད། །གཅིག་པུར་འགྲོ་བར་རིགས་པ་སྙམ། །དེ་ནས་རྒྱལ་པོ་
དེ་བདག་ཉིད་ཀྱི་འཁོར་དུ་གཏོགས་པ་རྣམས་ཀྱིས་ཀྱང་གནོད་པ་བྱས་ཀྱིས་དོགས་
པའི་འཇིགས་པ་སྐྱེས་ཏེ་བདག་ཉིད་གཅིག་པུ་ཡུལ་ཕ་རོལ་གྱི་རྒྱལ་པོ་གཞན་ཞིག་གི་
དྲུང་དུ་འགྲོ་བར་བསམས་ནས་ཞག་བདུན་གྱི་བཟའ་བ་ཙམ་དང་བཅས་ཏེ་ཕོ་བྲང་
གི་ཕྱིར་བྱུང་ནས་སླར་ཡང་རྒྱལ་བུ་སུ་ཤ་དེ་བ་ལ་ཆགས་པའི་དབང་གིས་ཕོ་བྲང་དུ་
ཞུགས་ཏེ་རྒྱལ་བུ་དེ་པང་དུ་བླངས་ནས་མིག་མི་འཛུམ་པར་ལྟ་ཞིང་འདུག་གོ །
དེ་དེ་ལྟར་སྐྲག་ཅིང་མདོག་ཉམས་ལ་མྱ་ངན་གྱིས་ནོན་པ་བཙུན་མོ་དམ་པས་མཐོང་
ནས་དོགས་པ་སྐྱེས་ཏེ་སྨྲས་པ། །རྒྱལ་པོ་ཆེན་པོ་ཅི་ཡི་ཕྱིར། ། ཤིན་ཏུ་སྐྲག་པ་བཞིན་
དུ་མཛད། ། གང་གིས་ཁྱེད་ཐུགས་འགལ་ གྱུར་པའི། །གཏམ་ཞིག་གསན་པ་མ་
ལགས་གྲང་། ། རྒྱལ་པོས་སྨྲས་པ། །ཁོ་བོ་ཅི་ཉེས་པ་ཁྱོད་ཀྱིས་ཤེས་པ་མ་ཡིན་གྱིས་
མ་སྨྲས་ཤིག་བཙུན་མོས་གསོལ་བ། ་ བདག་དང་རྒྱལ་པོ་ལུས་ཐ་དད་དུ་སྣང་ཡང་
618



སེམས་གཅིག་པ་ལྟ་བུ་ལགས་ན་ཅིའི་ཕྱིར་མི་གསུང་། :: དེ་ནས་རྒྱལ་པོས་བཙུན་
མོས་ནན་ཏན་དུ་གསོལ་བ་རིག་ནས་སྨྲས་པ། བློན་པོ་སྒྲ་གཅན་ངན་སེམས་སྐྱེས་
ནས་ཡབ་རྒྱལ་པོ་དང་གཅེན་གཉིས་ཀྱང་དཀྲོངས་ཏེ། ད་དམག་དང་བཅས་པ་
ང་ལ་རྒོལ་དུ་འོངས་པས་ཁོ་བོ་ཡུལ་གཞན་དུ་འགྲོའོ་ཞེས་སྨྲས་ནས། རྒྱལ་བུ་དེ་
པང་དུ་བླངས་ཏེ་ལམ་དུ་ཞུགས་སོ། །བཙུན་མོ་དེ་ཡང་རྒྱལ་བུའི་ཕྱི་བཞིན་དུ་སོང་
ངོ་། །དེ་ནས་རྒྱལ་པོ་བཙུན་མོར་བཅས་པ་དེ་དག་ཀྱང༌། ། མྱ་ངན་མུན་པས་བློ་ནི་
ཀུན་ཏུ་གཡོགས་གྱུར་པས། ། ཕ་རོལ་བགྲོད་པའི་ལམ་ཡང་རིང་དུ་ཞུགས་གྱུར་
ཏེ། །འཚོ་བའི་ཡོ་བྱད་ཤིན་ཏུ་ཉུང་བར་གྱུར་པ་ཡིས། ། རིང་ཞིག་ལོན་ནས་དེ་དག་
བརྒྱགས་ཀྱང་ཟད་པར་གྱུར། །དེ་ལྟར་མྱ་ངན་དགོན་པ་མིའི་རྒྱུན་འགྲུལ་བ་མེད་པ་
དེར་འགྲོ་བའི་ལམ་ཡང་རིང་བར་ཞུགས། གཅིག་གི་འཚོ་བའི་ཡོ་བྱད་ལ་གསུམ་
གྱིས་ཀྱང་ཟོས་པར་གྱུར་པས། །དེའི་བཟའ་བའི་དངོས་པོ་ཅུང་ཟད་ཙམ་ཡང་མེད་
པར་གྱུར་ཏེ། རྒྱལ་པོ་དང་བཙུན་མོ་ཉམ་ཐག་ནས་ས་ལ་འདྲེ་ལྡོག་ཅིང་སྐད་ཕྱུང་
སྟེ་སྨྲེ་སྔགས་འདི་དང་འདི་དག་འདོན་ནོ། །ཀྱེ་མ་སྔོན་ཚེ་བདག་ཅག་གིས། ། སྡིག་
པའི་ལས་ནི་ཅི་ཞིག་བྱས། ། དམ་པའི་ཆོས་ལ་སྐུར་བ་སྔོན་བྱས་སམ། །དགྲ་བཅོམ་
བསད་དམ་དགེ་འདུན་མཐུན་པ་ཕྱེ། ། འོན་ཏེ་ཕ་མ་བསད་པའི་ལས་བྱས་སམ། །
ཅི་ཡི་རྐྱེན་གྱིས་འདི་ལྟར་སྡུག་བསྔལ་གྱུར། །ལེགས་པའི་སྲིད་ལམ་བཞག་པ་མི་ཤེས་
ཤིང་། །ས་ཡི་བདག་པོ་གཉིས་པར་གྱུར་བཞིན་དུ། ། ཅི་ཞིག་འདོད་ནས་བཀའ་
དྲིན་ཁྱད་དུ་གསོད། ། སྡིག་ཅན་བློན་པོ་ཆོས་མིན་ལམ་དུ་ཞུགས། ། ཀྱེ་མའོ་ལྷ་
རྣམས་ཟད་དམ་མཐུ་ཆུང་ངམ། ། གྲགས་པ་ཟད་དམ་འོན་ཏེ་གུད་དུ་དོང་། །ཀྱེ་
མའོ་ཀྱི་ཧུད་བདག་ཅག་ཀྱང་། ། ཉེས་པ་ཅུང་ཟད་མེད་པ་ལ། ། མི་བཟད་སྲོག་ལ་
རྒོལ་བྱེད་པ། །འཆི་བདག་སྔོན་དུ་འོངས་པ་བཞིན། །དབུགས་འབྱིན་ཚིག་ཀྱང་
ཡོད་མི་ཐོས། ། བདག་ཅག་མ་རུངས་གྱུར་གྱིས་མེད། ། དེ་ལྟར་སྨྲེ་སྔགས་དུ་མ་
འདོན་ཞིང་ས་ལ་འགྱེལ་ནས་རིང་ཞིག་ལོན་པ་དང་། རྒྱལ་པོས་ བསམས་ པ།
གསུམ་ ཆར་ གཅིག་ ཏུ་ འདི་ ཁོ་ ནར་ ཤི་ བར་ འགྱུར་ གྱིས་ བཙུན་ མོ་ བསད་ ལ།
619



བདག་དང་བུའི་སྲོག་ཐར་པར་བྱའོ་སྙམ་དུ་བསམས་ནས་རལ་གྲི་ཕྱུང་སྟེ། །བཙུན་
མོ་བསད་པར་གཟས་པ་དང༌། རྒྱལ་བུས་རྒྱལ་པོའི་ལག་པ་ནས་བཟུང་སྟེ་དེ་ཅི་
ཞིག་མཛད་ཅེས་གསོལ་བ་དང༌། ཡབ་རྒྱལ་པོས་མིག་མཆི་མས་གང་བཞིན་དུ་
རྒྱལ་བུ་ལ་འདི་སྐད་ཅེས་སྨྲས་སོ། །ཁྱོད་ཀྱི་མ་བཙུན་མོ་བསད་ལ་ཁྱོད་ཀྱི་སྲོག་གསོ་
བར་བྱའོ་སྙམ་མོ། །གལ་ཏེ་མ་བསད་ནའང་རང་འཆི་བར་འགྱུར་ཏེ་ཁོ་བོ་ནི་་
འཆིའམ་གསོན་ཡང་རུང་ན། བུ་ཁྱོད་ཀྱི་སྲོག་གསོ་བའི་ཕྱིར་ཁྱོད་ཀྱི་མ་བཙུན་མོ་
བསད་ནི་སྙམ་མོ། །དེ་ནས་རྒྱལ་བུས་ཡབ་རྒྱལ་པོ་ལ་འདི་སྐད་ཅེས་གསོལ་ཏོ། །
གལ་ཏེ་བཙུན་མོ་བསད་པར་གྱུར་ན་དེའི་ཤ་ལ་བདག་མི་འཚལ་ཏེ་གང་ནའང་མའི་
ཤ་བུས་ཟ་བ་མི་སྲིད་པས་བདག་ཀྱང་འཆི་བར་གྱུར་ན། ། ཡབ་རྒྱལ་པོ་ཅིའི་སླད་དུ་
བདག་བཀུམ་སྟེ་ཕོ་མའི་སྲོག་ཐར་པར་མི་མཛད། ཡབ་རྒྱལ་པོས་དེ་སྐད་སྨྲས་པ་
ཐོས་ནས་མོད་ལ་འཁམས་ཏེ་འགྱེལ་ནས་ས་ལ་འདྲེ་ཞིང་རྒྱལ་བུ་ལ་འདི་སྐད་ཅེས་
སྨྲས་སོ། །ཀྱེ་མའོ་གང་ཕྱིར་བདག་གི་མིག །ཕྱུང་སྟེ་ཟ་བ་ག་ལ་སྲིད། །དེ་བས་
ལྷག་པར་གཞོན་ཤ་ཅན། །རབ་ཏུ་སྡུག་པའི་བུ་དག་ནི། །བསད་ནས་སུ་ཞིག་ཟ་
བར་བྱེད། །ཀྱི་ཧུད་བདག་ནི་མ་རུངས་གྱུར། །དེ་སྐད་ཅེས་སྨྲས་ནས་མྱ་ངན་གྱི་
ཤུགས་ཀྱིས་སེམས་བློང་བློང་པོར་གྱུར་ཏེ་འདུག་གོ། །ཡང་རྒྱལ་བུ་ཐབས་མཁས་
པའི་རང་བཞིན་ཅན་གྱིས་ཡབ་ཡུམ་ལ་གསོལ་བ་ཡབ་ཡུམ་བདག་གིས་གསོལ་བ་
གཅིག་གཅིག་མ་གནང་ན། བྱམས་པའི་ཡབ་ཡུམ་མ་ལགས་པས། བདག་གི་
ཡིད་དང་མི་འགལ་བར་མཛད་དུ་གསོལ། དེ་ནས་ཡབ་རྒྱལ་པོས་སྨྲས་པ། བུ་
ཁྱོད་ཀྱི་ཡིད་དང་མི་འགལ་བར་བྱ་ཡིས། ། ཅི་གསོལ་བ་སྨོས་ཤིག་ རྒྱལ་བུས་
གསོལ་བ། ཡབ་ཡུམ་བྱམས་པའི་རང་བཞིན་ཅན། །བདག་ལ་བརྩེ་བར་མཛད་
དགོངས་ན། ཉིན་རེ་བཞིན་དུ་བདག་ལུས་ལ། །ཆ་ཤས་གསུམ་ཙམ་ཤ་བཅད་
དེ། །ཆ་རེ་ཡབ་ཡུམ་གཉིས་ལ་འབུལ། ། ཆ་ཤས་བདག་ལ་སྩལ་བ་ཡིས། །བདག་
ཀྱང་ཉམ་ཉེས་མི་འགྱུར་ཞིང༌། །ཟས་ཀྱི་བྱ་བ་མཛད་ནས་སུ། །ཕ་རོལ་གཤེགས་
པར་མཛད་དུ་གསོལ། ། བདག་གིས་གསོལ་བ་མ་གནང་ན། །མྱ་ངན་དགོན་པ་
620



གཞན་མེད་ལས། །བགྲོད་པར་དཀའ་བས་མ་རུངས་འགྱུར། ། བདག་དང་ཡབ་
ཡུམ་བཅས་པ་འདིར། །དུས་གཅིག་འགུམ་པར་གྱུར་པ་ན། །དགྲ་རྣམས་མངོན་དུ་
དགའ་བར་འགྱུར། །དེ་བས་ཚུལ་འདི་རིགས་པ་ལགས། །ཞེས་བྱ་བ་ལ་སོགས་པ་
ཚིག་སྙན་པ་དེ་དང་དེ་དག་གིས་གསོལ་བ་བཏབ་པས། ། ཡབ་རྒྱལ་པོ་དང་བཙུན་
མོས་ཀྱང༌། དེ་ནི་བདེན་ནོ་སྙམ་ནས་གསོལ་བ་གནང་སྟེ་ཉིན་རེ་བཞིན་དུ་རྒྱལ་བུ་
སུ་ ཤ་དེ་བའི་ལུས་ལས་ཤ་རྒྱ་མ་གསུམ་གསུམ་བཅད་དེ་འཚོ་བའི་ཡོ་བྱད་བྱས་ཏེ་
ལམ་དུ་ཞུགས་སོ། །དེ་ལྟར་དོང་བ་ལས་ཡུལ་ཕ་རོལ་ཏུ་ཉི་མ་གཉིས་ཀྱིས་སླེབ་པའི་
སར་རྒྱལ་བུའི་ལུས་ཀྱི་ཤ་ཐམས་ཅད་ཟད་ནས་སྲོག་གི་ལྷག་མ་ཙམ་ལུས་ཏེ་ས་ལ་
འགྱེལ་བར་གྱུར་ཏོ། ། དེ་ནས་རྒྱལ་པོ་སུ་དང་བཙུན་མོས་སྐད་ཆེན་པོ་བྱུང་སྟེ་ཆོ་
ངེས་བཏབ་ནས། བདག་ཅག་གཉིས་ནི་མ་རིག་དབང་གྱུར་ཏེ། ། ཁྱོད་ནི་འདི་
ལྟར་སྡུག་བསྔལ་ཉམ་ཉེས་སོང་། །ཕ་རོལ་བགྲོད་པའི་ལམ་ཡང་ད་དུང་རིང༌། །ཀྱི་
ཧུད་རབ་ཏུ་སྡུག་པའི་བུ་དང་བྲེལ། །མྱ་ངན་ཤུགས་ཀྱིས་འདིར་ནི་བདག་སེམས་
བསྲེགས། ། སྒྲ་གཅན་གཏུམ་པོ་སྔོན་དུ་མ་བསད་པ། །འདིར་ནི་བླུན་པོའི་དབང་
གིས་ མཚར་ ཅིག་བྱས། ། ཞེས་པ་ལ་སོགས་པའི་སྨྲེ་སྔགས་དེ་དང་དེ་དག་འདོན་
ཏོ། ། དེ་ལྟ་བུའི་གནས་སྐབས་ནའང་རྒྱལ་བུ་དེ་བདག་ཉིད་ཀྱི་ལུས་ཀྱི་ཤེས་ཕ་མ་ལ་
སྲི་ཞུ་བྱས་པ་དེས་ཡིད་མགུ་བར་གྱུར་ནས་བདག་གི་སེམས་རབ་ཏུ་དང་ཞིང་བརྟན་
པ་བསྟན་པའི་ཕྱིར་ཡབ་ཡུམ་ལ་གསོལ་བ་ད་འདི་ནས་ཕ་རོལ་ཏུ་ཞག་གཅིག་གི་ལམ་
ཙམ་ལས་མ་ལུས་ཏེ། བདག་ནི་གཡོ་ཞིང་བསྐྱོད་པར་མ་ནུས་པས་སྲོག་འདིར་
འདོར་རོ། །ཡབ་ཡུམ་གཉིས་ནི་མི་མ་རབས་ངན་པ་ལྟར་འདིར་ལྷན་ཅིག་བདག་ལ་
ཆགས་པར་མ་མཛད་ཅིག ཤིན་ཏུ་བྱམས་པའི་བདག་ཉིད་ཅན། །ཡབ་ཡུམ་
བདག་ལ་དགོངས་སུ་གསོལ། །འདིར་ནི་འགུམ་པར་འགྱུར་བ་ལ། །བདག་ནི་སྡུག་
བསྔལ་མ་མཆིས་ཏེ། ། ཡབ་ཡུམ་མཐུ་ཡི་ཁྱད་པར་གྱིས། ། དོན་ཆེན་གྲུབ་པ་་་་་་
གཟིགས་ སུ་ གསོལ། ། མི་གཙང་ཁྱབ་པའི་ལུས་འདི་ཡང་། །དེ་རིང་རིན་ཆེན་་
མཆོག་ཏུ་གྱུར། །ཡབ་ཡུམ་ཕ་རོལ་བདེར་གཤེགས་པས། །བདག་ནི་རྙེད་པ་ཆེན་
621



པོ་རྙེད། །དེ་བས་གསོལ་བ་གསན་ནས་ནི། །སླར་ཡང་བདག་གི་ལུས་འདི་ལ། །
ཡོད་པའི་ཤ་རྣམས་བསྣམས་ནས་ནི། ། ཕ་རོལ་བྱོན་ཏེ་དོན་ཡོད་མཛོད། ། ཕ་རོལ་
གྲགས་པའི་རྒྱལ་པོ་ཡིས། །གཉེན་བྱས་རྒྱལ་སྲིད་བདེ་བར་འགྱུར། །ཞེས་བྱ་བ་ལ་
སོགས་པའི་ཆོས་དང་ལྡན་པའི་གཏམ་གྱིས་ཡོངས་སུ་བསྐུལ་བར་ངེས་སོ། །དེ་ནས་
རྒྱལ་པོ་ཡབ་ཡུམ་གཉིས་པོ་མྱ་ངན་དང་བཅས་བཞིན་བདག་གི་བུ་ གསོན་པར་
འགྱུར་བའི་སྐབས་མེད་པར་རིག་ནས། དེ་ལྟར་གསོལ་བ་ལྟ་བུའི་དོན་ལའང༌
བསམས་ཏེ། ཤ་ཐམས་ཅད་ཟད་པར་ཡང་གཏོགས་ནས་ཡབ་ཡུམ་ཡུལ་ཕ་རོལ་
ཏུ་སོང་ངོ་། ། དེ་ལྟར་རྒྱལ་བུ་ས་ལ་འགྱེལ་ནས་རིང་ཞིག་ལོན་པ་དང༌། ཕྱོགས་
བཅུ་ནས་ཤ་ཁྲག་གི་དྲིས་མངོན་པར་བསྐུལ་བ་བཞིན་དུ། སྦྲང་བུ་དང་ཤ་སྦྲང་ལ་
སོགས་པ་ཤི་ཟ་བའི་སྲོག་ཆགས་དུ་མ་འདུས་ཏེ་ཟོས་པར་གྱུར་ཏོ། ། དེའི་ཚེ་བྱང༌
ཆུབ་སེམས་པས་ལྷག་པའི་བསམ་པ་བརྟན་པའི་མཐུ་འདི་ལ་བརྟེན་ནས་ཐོག་མ་
མེད་པ་ནས་ཀྱི་སྒྲིབ་པ་ཐམས་ཅད་ཀུན་ཏུ་བྱང་ཞིང་སེམས་ཅན་ཐམས་ཅད་སྡུག་
བསྔལ་གྱི་རྒྱ་མཚོ་ལས་སྒྲོལ་བར་བྱེད་པའི་སངས་རྒྱས་སུ་གྱུར་ཅིག ། བདག་གི་
ལུས་ལ་ཟ་བར་བྱེད་པའི་སྲོག་ཆགས་ཐམས་ཅད་ཀྱང་འཁོར་བའི་རྒྱ་མཚོ་ལས་གྲོལ་
ཐར་བར་གྱུར་ཅིག་ཅེས་སྨོན་པར་བྱས་པ་དང༌། དེ་ནས་དེ་ཡི་ལྷག་བསམ་མཐུ་
ཡིས་དེར། ། ས་ཆེན་རི་དང་བཅས་པ་རབ་ ཏུ་ གཡོས། ། རྒྱ་མཚོའི་རླབས་ཀྱང་
དགའ་བའི་གོས་གྱོན་བཞིན། །ཀུན་ཏུ་འཁྲུག་ཅིང་དུས་ལས་འདས་པ་བྱུང༌། ། ཉི་
ཟླའི་འོད་ཀྱང་མོག་མོག་པོར་བྱེད་པ། ། དུས་ཚིག་འོད་བཞིན་ཕྱོགས་ཀུན་གསལ་
བར་ཁྱབ། །ལྷུན་པོ་གཡོས་པས་ལྗོན་ཤིང་ཡལ་ག་བཞིན། །ལྷ་ཡི་གཞལ་མེད་ཁང་
རྣམས་ཀུན་ཏུ་གཡོ། །དེ་ལ་བརྟེན་ནས་འདི་ཡི་རྒྱུ་གང་ཞེས། ། ལྷ་ཡི་དབང་པོའི་
ཡིད་ལ་དོགས་པ་སྐྱེས། །དེ་ཚེ་བྱང་ཆུབ་སེམས་དཔའ་བརྟན་པ་ཡིས། །བྱ་དཀའི་
སྤྱོད་པས་འཇིག་རྟེན་བརྟེན་པར་རིག །ཨེ་མ་ཧོ་འདི་ནི་བདེན་ནམ་རྫུན། །
བདག་ཉིད་མ་སྦྱངས་པ་རྣམས་ནི། ། ལུས་དང་སྲོག་ལ་ལྟོས་མེད་པ། ། འདི་ནི་
འཇིག་རྟེན་ཡོད་མ་ཡིན། ། དེ་ལྟར་དེ་ལ་སེམས་པར་གྱུར་ནས་བྱང་ཆུབ་སེམས་
622



དཔའ་ཆེན་པོ་དེ་བགམ་པའི་ཕྱིར། །སེངྒེ་དང་སྟག་ལ་སོགས་པ་གཅན་གཟན་ཁྲོ་བོ་
དུ་མའི་གཟུགས་སུ་སྤྲུལ་ཏེ། །རྒྱལ་བུ་ག་ལ་བ་དེར་སོང་ནས་དེ་ལ་འཇིགས་པར་
བྱེད་པ་བཞིན་དུ་བསྡིགས་སོ། །དེ་དག་ལ་བྱམས་པའི་ཤུགས་ཀྱིས་རྒྱལ་བུས་སྨྲས་པ།
ཁྱེད་རྣམས་ཁོ་བོ་ཟ་འདོད་ན་ཅི་བདེ་བར་ཟོ་ཞིག འདི་འདྲ་བའི་མཐུ་རྩལ་གྱིས་
བསྡིགས་ཅི་དགོས། དེ་ནས་ལྷའི་དབང་པོ་བརྒྱ་བྱིན་དེ་ལ་ཡ་མཚན་ཆེ་བར་གྱུར་
ཏེ། བདག་ཉིད་ཀྱི་ལྷའི་གཟུགས་བཟང་པོ་ནོར་བུའི་རྣ་ཆ་གཡོ་བ་བསྟན་ནས་
དེའི་དྲུང་དུ་འདུག་སྟེ་སྨྲས་པ། ཀྱེ་འདི་ལྟ་བུའི་བྱ་དཀའ་བ་ལ་བརྟེན་ནས་ལྷའི་
རྒྱལ་པོའམ་བདུད་དམ་ཆངས་པ་འདོད་དམ་འོན་ཏེ་འཁོར་ལོ་བསྒྱུར་བ་འདོད།
རྒྱལ་བུས་སྨྲས་པ། ལྷའི་དབང་པོ་གཟིགས་སུ་གསོལ། །བདག་འདི་ལྟར་བགྱིད་
པའི་དོན་བརྗོད་པར་བྱའོ། ། བདག་ནི་ཚངས་པ་བརྒྱ་བྱིན་དབང་ཕྱུག་དང་། །
གླིང་བཞིའི་རྒྱལ་པོ་ཐོབ་པར་འདོད་པ་མིན། །སྲིད་པའི་རྒྱ་མཚོར་ལྷུང་བའི་འགྲོ་བ་
རྣམས། ། ཐར་བྱེད་རྫོགས་པའི་བྱང་ཆུབ་དེ་འདོད་དོ། ། བརྒྱ་བྱིན་གྱིས་སྨྲས་པ།
ཁྱོད་ནི་ཤིན་ཏུའང་གཏི་མུག་ཅན་ཡིན་པ་ལྟ། བླ་ན་མེད་པའི་བྱང་ཆུབ་ནི་ཡུན་
རིང་ པོར་བྱ་དཀའ་བ་དཔག་ ཏུ་ མེད་ པས་བསྒྲུབས་པ་ཡིན་ནོ་ཞེས་ གྲགས་ན།།
ཁྱོད་ཀྱིས་འཁོར་བ་ན་སྡུག་བསྔལ་བ་བཟོད་དམ། རྒྱལ་བུས་སྨྲས་པ། གལ་ཏེ་
ལྕགས་ཀྱི་འཁོར་ལོ་འབར་བ་བདག་གི་སྤྱི་བོའི་སྟེང་དུ་རྒྱུན་དུ་འཁོར་ཡང་སྡུག་
བསྔལ་དེ་ཙམ་གྱིས་བདག་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་གོ།
བརྒྱ་བྱིན་གྱིས་སྨྲས་པ། ཁྱོད་ཀྱི་ཚིག་འདི་ལ་ སུ་ ཞིག་ཡིད་ཆེས་ པར་འགྱུར།
རྒྱལ་བུས་སྨྲས་པ། དེ་ཙམ་ཡིད་མི་ཆེས་བཞིན་དུ་བདག་ལ་དྲི་བ་ཅི་ཆེད་ཆེ། །
འོན་ཀྱང་འདི་ལ་ཁྱེད་མགུ་བར་བྱའི་ལྷའི་དབང་པོ་གསན་དུ་གསོལ། །གལ་ཏེ་ཚིག་
འདི་རྫུན་པ་ནི། །བདག་གི་ལུས་འདི་ནམ་དུ་ཡང་། །སྡུག་བསྔལ་བཞིན་དུ་གནས་
པར་གྱུར། །རྨ་ཡང་འཚོ་བར་མ་གྱུར་ཅིག །གལ་ཏེ་བརྗོད་པ་དོན་མཐུན་ན། །
གཞོན་ཤར་བཅས་པའི་ལུས་གྱུར་ཏེ། །དཔལ་དང་གཟི་བརྗིད་ཀྱིས་བརྒྱན་ཞིང༌། །
ཁྲག་ཀྱང་འོ་མར་འགྱུར་བར་ཤོག །དེ་སྐད་ཅེས་སྨྲས་མ་ཐག་ཏུ་རྒྱལ་བུའི་ལུས་སྔ་
623



མ་བཞིན་དུ་གྱུར་ཏེ་དཔལ་དང་གཟི་བརྗིད་ཀྱིས་རབ་ཏུ་བརྒྱན་པར་གྱུར་ཏོ། །དེ་
ནས་བརྒྱ་བྱིན་ལྷའི་དབང་པོ་ཡིད་མགུ་བར་གྱུར་ཏེ། སྐྱེས་བུ་དམ་པ་ལེགས་སོ་
ལེགས་སོ། ། ཤིན་ཏུ་དཔའ་བའི་བརྩོན་འགྲུས་ཅན། ། ཁྱོད་ནི་བྱང་ཆུབ་རིང་མ་
ཡིན། །ཇི་ལྟར་བསམས་པ་བཞིན་དུ་འགྱུར། ། དེ་ཚེ་ཐོག་མར་བདག་ཉིད་ལ། །
ཆོས་ཀྱི་བཀའ་དྲིན་སྩལ་ཏུ་གསོལ་ཞེས་བརྗོད་དེ་མི་སྣང་བར་གྱུར་ནས་རང་གི་
གནས་སུ་སོང་ངོ༌། ། ཕ་མ་གཉིས་ཀྱང་བྱང་ཆུབ་སེམས་དཔའི་མཐུས་ཕ་རོལ་གྱི་
རྒྱལ་པོའི་དྲུང་དུ་ལེགས་པར་སླེབས་ནས་རྒྱལ་པོ་དེས་ཀྱང་རྒྱང་རིང་མོ་ནས་བསུས་
ཏེ་ཡོ་བྱད་རྣམས་ཡིད་བཞིན་དུ་སྦྱར་ཞིང་རྒྱལ་བུའི་སྤྱོད་པ་རྨད་དུ་གྱུར་པ་དེ་ཐོས་
ནས་སླར་དཔུང་གི་ཚོགས་ཆེན་པོ་བཤམས་ཏེ་ཡུལ་བཱ་ར་ཎ་སིར་དམག་དྲངས་སོ། །
དེའི་ཚེ་རྒྱལ་བུ་གང་དུ་ལུས་པའི་ས་དེར་རུས་པ་དག་བསྡུའོ་སྙམ་དུ་བསམས་ཏེ་ས་
ཕྱོགས་དེར་ཕྱིན་པ་ན་སྔ་མ་བས་ཀྱང་ཆེས་གཟུགས་བཟང་ཞིང་མཛེས་པར་གྱུར་
ནས་དྲུང་དུ་འོངས་སོ། །དེ་ནས་སྐྱེ་བོ་དགའ་བའི་སྒྲ་འབྱིན་པ། །གུས་པའི་ཡིད་
ཅན་རྣམས་ཀྱིས་མདུན་བདར་ཏེ། །སོས་ཀའི་སྤྲིན་ཆེན་གློ་བུར་ལངས་པ་བཞིན། །
རུ་མཚོན་བ་དན་བཅས་པའི་འོད་འཕྲོ་ཞིང་། །རྔ་སྒྲའི་བྲག་ཆས་རི་ཀླུང་ཀུན་ཏུ་
གང༌། ། དགྲ་བོའི་ཚོགས་རྣམས་ཀུན་ཏུ་ཟིལ་མནན་བཞིན། ། དེ་ལྟར་བྱང་ཆུབ་
སེམས་དཔའི་དང་བཅས་པས་རང་གི་ཡུལ་དུ་ཕྱིན་པ་དང་དེའི་བསོད་ནམས་ཀྱི་
མཐུས་དགྲ་ཐམས་ཅད་ཟིལ་གྱིས་མནན་ནས་རྒྱལ་སྲིད་ཀྱི་དབང་ཕྱུག་ཐོབ་པར་
གྱུར་ཏེ་སྲིད་ཐམས་ཅད་ཀུན་ཏུ་བདེ་བར་གྱུར་ཏོ། ། དེ་ལྟ་བུའི་ཕྱིས་བྱུང་བའང་
བཅོམ་ལྡན་འདས་ཀྱིས་བཀའ་སྩལ་པ། དེ་ཚེ་རྒྱལ་པོ་དེ་ནི་ཟས་གཙང་ཡིན། །ལྟ་
མོ་སྒྱུ་འཕྲུལ་དེ་ནི་བཙུན་མོར་གྱུར། །ལུས་ཀྱི་ཤ་ཡིས་སྲི་ཞུ་བྱས་པ་ནི། །རྒྱལ་བུར་
གྱུར་པ་དེ་ནི་ང་ཉིད་ཡིན། །དེ་ཚེ་བརྒྱ་བྱིན་ལྷ་ཡི་དབང་པོ་དེ། །འདི་ན་ཀུན་ཤེས་
ཀོའུ་ཊི་ནྱའོ། །ཞེས་གསུངས་སོ། །དེ་ལྟ་བས་ན་སྐྱེས་བུ་དམ་པ་རྣམས་ཀྱི་བྱ་དཀའ་
བའི་གོ་ཆའི་སྟོབས་ནི་བསམ་གྱིས་མི་ཁྱབ་བོ་ཞེས་བྱང་ཆུབ་སེམས་དཔའི་སྤྱོད་པ་
དང་མཐུན་པའི་མདོ་སྡེ་དག་ལའང་སྦྱར་བར་བྱའོ། །དེ་བཞིན་དུ་ཕ་མ་ལ་གུས་
624



17
པའི་དབང་གིས་སྲི་ཞུ་བྱ་བ་ལའང་བརྗོད་པར་བྱའོ།། སུ་ ཤ་དེ་བའི་སྐྱེས་པའི་
རབས་ཏེ་བརྒྱད་ཅུ་དགུ་བའོ། ། ། ། ཀངས་སྐུ་རིམ་ཚོགས་ཁང། ཊི།།2
འདོད་ཀྱི་
དགུ་བཅུ་པ། བསོད་ནམས་སྟོབས་ཀྱི་སྐྱེས་པའི་རབས།
༢ ཀྱང 1:|: ༈ སྐྱེས་བུ་དམ་པ་རྣམས་ཀྱི་བསོད་ནམས་ཀྱི་སྟོབས་ནི་དཔག་ཏུ་མེད་པ་ཡིན་
ནོ། ། དེ་ཡང་སྔོན་བྱུང་བ་འདས་པའི་དུས་ན་རྒྱལ་པོའི་ཕོ་བྲང་འཁོར་རབ་ཏུ་
འབྱོར་ཞིང་རྒྱས་པ། སྐྱེ་བོ་དང་མི་མང་པོས་གང་བ་ཞིག་ཏུ་རྒྱལ་པོ་གསལ་སྟོབས་
ཞེས་བྱ་བ་དང་དེའི་བཙུན་མོ་རྣམ་པར་སྤ་བ་ཞེས་བྱ་བ་བྱུང་སྟེ། དེ་ལ་བུ་ལྔ་ཞིག་
ཡོད་པར་ གྱུར་ཏེ། དེའི་བུ་ཆེན་པོ་ནི་གཟུགས་ཤིན་ཏུ་མཛེས་ པས་ གཟུགས་་་
སྟོབས་ཞེས་བྱའོ། །གཉིས་པ་ནི་བརྩོན་འགྲུས་ལྡན་ཞེས་བྱའོ། ། གསུམ་པ་ནི་བཟོ་
ལྡན་ཞེས་བྱའོ། ། བཞི་པ་ནི་ཤེས་རབ་ལྡན་ཞེས་བྱའོ། །ལྔ་པ་ནི་བསོད་ནམས་ཀྱི་
སྟོབས་ཞེས་བྱ་སྟེ། གང་གི་ཚེ་བཙུན་མོ་རྣམ་པར་སྤ་བ་ལ་བུ་ལྔ་པོ་དེ་ཉིད་མངལ་
དུ་ཆགས་པ་དེའི་ཚེ་འདི་ལྟ་བུའི་ཁྱད་པར་གྱི་ལྟས་དག་བྱུང་སྟེ། ། | རྒྱལ་པོའི་ཕོ་བྲང་
དེ་ཡི་ཁོར་ཡུག་ཏུ། །གསེར་གྱི་ཆར་བ་ཀུན་ཏུ་བབ་པར་གྱུར། །ལྷ་ཡི་བླ་རེ་རིན་
ཆེན་གྱིས་སྤྲས་པ། །བཙུན་མོའི་སྟེང་དུ་བྲེས་པ་བཞིན་དུ་བྱུང་། །གང་གི་ཚེ་རྒྱལ་པོ་
གསལ་སྟོབས་ཀྱིས་ལྟོས་དེ་མཐོང་ནས་མཆོག་ ཏུ་ངོ་མཚར་དུ་གྱུར་ཏེ།། ལྟས་་་
མཁན་རྣམས་ལ་སྨྲས་པ། ཀྱེའི་སྔོན་མ་བྱུང་བའི་མཚན་མ་དག་བྱུང་བ་འདི་ཅི་
ཞིག་ལས་གྱུར། །ལྟས་མཁན་རྣམས་ཀྱིས་གསོལ་བ། 11: ལྷ་འདི་ནི་བཙུན་མོའི་
ལྷུམས་སུ་སྲས་གང་ཞུགས་པ་དེ་བསོད་ནམས་ཀྱིས་ཆེ་བ་ཞིག་མཆིས་ཏེ་དེའི་བསོད་
ནམས་ལས་གྱུར་ཏོ། །དེ་སྐད་སྨྲས་པ་ཐོས་ནས་རྒྱལ་པོ་དེ། ། ངོ་མཚར་སྐྱེས་ཤིང་
རབ་ཏུ་དངས་གྱུར་པས། ། རྒྱལ་པོའི་ཕོ་བྲང་རབ་ ཏུ་འབྱོར་པ་རྣམས། ། ལེགས་
པར་བརྒྱན་པས་མཆོག་ཏུ་མཛེས་པར་བྱས། །བཙུན་མོ་དེ་ཡི་ལྷག་པའི་བསམ་པ་
བཞིན། །གསེར་དངུལ་རིན་ཆེན་གོས་དབྱིག་ཐམས་ཅད་ཀྱིས། ། དབུལ་པོ་རྣམས་
ནི་ཡོངས་སུ་ཚིམ་པར་བྱས། །བཙོན་རར་གནས་པ་རྣམས་ཀྱང་ཐར་བྱས་ཤིང་། །
625



ཀུན་དགའི་དགའ་སྟོན་བཟང་པོ་རྒྱས་པར་གྱུར། ། དེ་ནི་སྐྱེས་བུ་དམ་པ་དེ་ཡི་
མཐུ། །དེ་ནས་དུས་གཞན་ཞིག་ན་བཙུན་མོ་དམ་པ་དེའི་སེམས་ཀྱི་རྣམ་པར་རྟོག་
པ་ལ་འདི་ལྟ་བུ་སྐྱེས་ཏེ། །གང་ལྷ་རྣམས་ཀྱིས་སེངྒེའི་ཁྲི་ཉེ་བར་བཤམས་ཏེ་བདག་
དེ་ལ་འདུག་ནས་སྐྱེ་བོའི་ཚོགས་ལ་ཆོས་དང་ལྡན་པའི་གཏམ་བསྟན་ཀྱང་ཅི་མ་རུང་
སྙམ་དུ་སེམས་པར་གྱུར་པ་ན། དེའི་ཚེ་རྒྱལ་པོའི་ཕོ་བྲང་ཀུན་ཏུ་ལེགས་ པར་
བརྒྱན་ཅིང་བཙུན་མོ་དམ་པ་དེ་བུད་མེད་ཀྱི་འཁོར་གྱིས་བསྐོར་ནས་ལྷའི་བུ་མོ་
བཞིན་དུ་སྐྱེ་བོ་དག་གི་མིག་དང་ཡིད་འཕྲོག་པར་བྱེད་ཅིང་སྐྱེ་བོ་མང་པོ་འདུས་པའི་
ནང་དུ་སོང་སྟེ། སེམས་ཅན་གྱི་རྗེས་སུ་འགྲོ་བའི་བྱམས་པ་ཉེ་བར་གནས་པས་
ནམ་མཁའ་ལ་ལྟ་ཞིང༌། ཚིགས་སུ་བཅད་དེ་བདེན་པའི་བྱིན་རླབས་ སྨྲས་པ།
མི་དབང་ལྷ་ཡི་རྣམ་པར་གྲུབ་པ་ཡི། །བསོད་ནམས་སྟོབས་འཕགས་ཅི་སྟེ་བདག་ལ་
ཡོད། །བདེན་པ་དེས་ནི་དེ་རིང་ལྷ་རྣམས་ཀྱིས། ། མྱུར་དུ་བདག་གི་སེངྒེའི་ཁྲི་
ཤོམས་ཤིག །དེ་སྐད་སྨྲས་མ་ཐག་ཏུ་ལྷ་རྣམས་ཀྱིས་སེངྒེའི་ཁྲི་བཤམས་ཤིང༌། །
ལྷའི་མེ་ཏོག་གི་ཆར་ཕབ་བོ། །དེ་ནས་བཙུན་མོ་རྣམ་པར་སྤ་བ་སེངྒེའི་ཁྲི་དེ་ལ་
འདུག་སྟེ་ནམ་མཁའ་ལས་འཕགས་ནས་ལྷ་རྣམས་ཀྱིས་རིན་པོ་ཆེའི་བླ་རེ་བྲེས་ཤིང༌།
རྒྱལ་པོ་དང་བཅས་པའི་སྐྱེ་བོའི་ཚོགས་རྣམས་དགའ་བའི་མིག་དགྲད་དེ་ཐལ་མོ་
སྦྱར་ནས་འཁོད་དོ། །དེ་ནས་བཙུན་མོ་དེས་སྔོན་མ་བྱུང་བའི་ཆོས་ཀྱི་གཏམ་ཚིགས་
སུ་བཅད་དེ་སྨྲས་པ། བསོད་ནམས་བསགས་པས་བདེ་བ་འབྱུང་། །དེ་ཕྱིར་མིས་
ནི་བསོད་ནམས་བྱ། །དེ་ཡང་ཡང་དང་ཡང་དུ་བྱ། །དེ་ཉིད་ལ་ནི་འདུན་པར་བྱ།
དེ་སྐད་ཅེས་སྨྲས་མ་ཐག་ཏུ་བར་སྣང་ལས་ལེགས་པར་སྨྲས་སོ། ། ཞེས་ལྷ་རྣམས་
ཀྱིས་སྒྲ་ཕྱུང་སྟེ་ལྷའི་རོལ་མོའི་སྒྲ་བསྒྲགས་ཤིང་གོས་དང་རྒྱན་གྱི་ཕྲེང་བ་དག་གིས་
ཀྱང་གཏོར་རོ། །དེ་ནས་བཙུན་མོ་སེངྒེའི་ཁྲི་ལས་བབས་ཏེ་རང་གི་གནས་སུ་སོང་
བ་ན་དེ་ལྟ་བུའི་ཆོ་འཕྲུལ་དེ་ཡང་མེད་པར་གྱུར་ཏོ། །དེ་ནས་གཞོན་ནུ་དེ་ཡོངས་སུ་
བཙས་པར་གྱུར་པ་ན་དེའི་བསོད་ནམས་ཀྱི་ཁྱད་པར་འདི་ལྟ་བུར་གྱུར་ཏེ། ས་
རྣམས་རབ་ཏུ་གཡོས་ཤིང་མེ་ཏོག་ཚོགས། །རབ་ཏུ་བཀྲམ་པས་ཕྱོགས་ཀུན་ཁྱབ་
626



པར་སྣང་། །དེ་ཚེ་མིག་སྟོང་ལྡན་པའི་བརྒྱ་བྱིན་ཡང་། །ཟླ་བ་རྒྱས་འདྲའི་གདུགས་
ནི་དཀར་པོ་དང་། ། རྔ་ཡབ་མཛེས་པས་དེ་ལ་གཡོབ་པར་བྱེད། ། ལྷ་རྣམས་སྟོང་
གིས་མཆོད་པ་བྱེད་པར་གྱུར། །རིན་ཆེན་ལྔ་ཡི་གཏེར་ཡང་རྡོལ་གྱུར་ཏེ། །དེ་ཚེ་སྐྱེ་
བོ་ཕོངས་པ་མེད་པར་གྱུར། ། རྟ་དང་གླང་ཆེན་ཁྱུ་མཆོག་དུ་མ་རྣམས། ། དེ་ཡི་
བསོད་ནམས་མཐུ་ཡིས་དུས་གཅིག་བྱུང༌། ། གཞོན་ནུ་དེ་ཡིས་སྔོན་གྱི་གནས་དྲན་
ནས། །བདག་ཉིད་ཀྱིས་ནི་སྔོན་བཞིན་ཚིགས་བཅད་སྨྲས། །དེ་ནི་བསོད་ནམས་རྒྱ་
ཆེན་མཐུ་ལྡན་པས། །མིང་ཡང་བསོད་ནམས་སྟོབས་ཞེས་གྲགས་པར་གྱུར། ། དེ་
ལྟར་གཞོན་ནུ་བསོད་ནམས་སྟོབས། །དགེ་ཞིང་དཔལ་ཡོན་བསམ་མི་ཁྱབ། །དད་
དང་སྙིང་རྗེ་ཆེ་ལྡན་ཞིང༌། །བདག་ཉིད་ཡོངས་སུ་སྦྱངས་པ་ཡིས། །གཞན་དོན་
ཡོངས་སུ་སྤྱོད་པར་གྱུར། ། དེ་ནི་འཇིག་རྟེན་འཕངས་པའི་དངོས་པོ་ལ། ། སེར་
སྣས་སྦྱིན་པར་མི་བྱེད་གང་ཡང་མེད། །རང་གི་རྒྱུད་ནི་ཚུལ་ཁྲིམས་ཀྱིས་འཕགས་
ཤིང༌། །བཟོད་ལྡན་གཡོ་སྒྱུ་སྤངས་ཤིང་རབ་ཞིར་གྱུར། ། དེ་ཡི་གྲགས་པས་འཛམ་
བུའི་གླིང་དུ་ཁྱབ། །ཆོས་དོན་ལྡན་པས་ལྷ་ཡི་རྔ་སྒྲ་བཞིན། །དེ་ནས་དུས་གཞན་
ཞིག་གི་ཚེ་གཞོན་ནུ་བསོད་ནམས་སྟོབས་ཕོ་བོ་བཞི་དང་ལྷན་ཅིག་ ཏུ་འབྱོར་པ་
མཆོག་གི་སྐྱེད་མོས་ཚལ་དུ་དོང་ངོ༌། །དེའི་ཚེ་ཡི་དྭགས་ཁ་ཁབ་ལྟ་བུ་ལ་སོགས་པ་
སྟོང་ཕྲག་དུ་མ་དག་གཞོན་ནུ་བསོད་ནམས་ཀྱི་སྟོབས་ལ་ཟས་སློང་བར་གྱུར་ཏེ་
གཞོན་ནུས་ དེ་དག་མཐོང་སྟེ་སྙིང་རྗེ་ཆེན་ པོའི་ སྨོན་ལམ་ གྱི་ སྟོབས་ བརྗོད་ པ།
བདག་གི་ལྷག་པའི་བསམ་པའི་མཐུ་ཡིས་ནི། །ལྷ་ཡི་བཟའ་བ་བཏུང་བ་དུ་མ་་
རྣམས། །འདིར་ནི་ཐོགས་པ་མེད་པར་མངོན་གྱུར་ཏེ། །ཡི་དྭགས་རྣམས་ནི་ཡོངས་
སུ་ཚིམ་པར་ཤོག །དེ་ལྟར་སྨོན་ལམ་གྱི་མཐུས་ཡི་དྭགས་རྣམས་ཀྱིས་ལྷའི་བཟའ་
བ་དང་བཏུང་བོ་དག་ཐོབ་ཅིང་ཡི་དྭགས་ཀྱི་སྐྱེ་གནས་ལས་འཕོས་ཏེ་དགའ་ལྡན་གྱི་
ལྷའི་རིགས་སུ་སྐྱེས་པར་གྱུར་ཏོ། ། དེ་ནས། གཞོན་ནུ་དེ་དག་སྐྱེད་མོས་ཚལ་དུ་
གཏམ་བྱ་བའི་སྐབས་སུ་བབ་པ་མི་རྣམས་ལ་གཏན་དུ་ཕན་པར་བྱེད་པ་གང་ཡིན་པ་
གླེང་བར་བྱེད་དེ། ། གཞོན་ནུ་གཟུགས་དང་ལྡན་པ་ན་རེ། །གཟུགས་བཟང་བ་
627



འདི་ནི་སྐྱེ་བོ་རྣམས་ལ་ཕན་པ་ཡིན་ཏེ། །ཡིད་དུ་འོང་བའི་གཟུགས་དང་ལྡན་པ་
ནི། །མཐོང་བ་ཙམ་གྱིས་མི་རྣམས་དགའ་བར་འགྱུར། ། གཞན་གྱིས་བཀུར་བའི་
གནས་སུ་འགྱུར་རོ་ཞེས། ། སྔོན་གྱི་དྲང་སྲོང་གིས་ཀྱང་སྨྲས་པ་ཡིན། །ཞེས་སྨྲས་
སོ། །གཞོན་ནུ་བརྩོན་འགྲུས་ཅན་གྱིས་སྨྲས་པ། གཟུགས་བྱད་དང་ལྡན་པ་བས་
ནི་བརྩོན་འགྲུས་མཆོག་ཏུ་གྱུར་པ་ཡིན་ཏེ། བརྩོན་འགྲུས་ཀྱིས་ནི་རང་གཞན་
དོན་གྲུབ་བྱེད། །འདི་དང་ཕྱི་མའི་འབྲས་བུ་མྱུར་དུ་སྣང་། །གནོད་པ་བཟློག་ཅིང་
ཕན་པ་འབྱིན་པས་ན། །བརྩོན་འགྲུས་ཀྱིས་ནི་ཐོགས་པ་མེད་པར་འགྱུར། ། ཞེས་
བརྩོན་འགྲུས་དང་ལྡན་པའི་གཏམ་གླེངས་སོ། །དེ་ནས་གཞོན་ནུ་བཟོ་ལ་མཁས་པ་
ན་རེ། བཟོའི་གནས་རྣམས་ལ་ཡོངས་སུ་མཁས་པ་ནི་མི་རྣམས་ལ་ཕན་པ་ཡིན་ཏེ།
སྣ་ཚོགས་ལས་ལ་མཁས་རྣམས་ནི། །མི་རྣམས་ཀྱིས་ཀྱང་ལེགས་པར་བཀུར། །དེ་
བཞིན་དམན་པའང་བཟོ་ཡི་ཕྱིར། །མི་དང་ལྷ་རྣམས་ཀྱིས་ཀྱང་བཀུར། །ཞེས་བཟོ་
དང་ལྡན་པ་བསྔགས་སོ། །དེ་ནས་ཤེས་རབ་ཅན་གྱིས་སྨྲས་པ། དེ་དག་པས་ཀྱང་
ཤེས་རབ་ནི་མི་རྣམས་ཀྱི་ཉམས་སུ་ཕན་ཅིང་དོན་ཐམས་ཅད་གྲུབ་པར་བྱེད་པ་ཡིན་
ནོ། ། ཤེས་རབ་ཀྱིས་ནི་གཟུགས་དང་བཟོ། ། བརྩོན་འགྲུས་ནོར་ཡང་ཐོབ་པར་
འགྱུར། ། མི་རྣམས་ལེགས་པར་བདེ་བ་ཆེ། ། ཤེས་རབ་ཀྱིས་ནི་ཐམས་ཅད་བསྟན་
འཐོབ། ། ཅེས་ཤེས་རབ་ཅན་གྱིས་དེ་སྐད་སྨྲས་པ་ལ། ། གཞོན་ནུ་བསོད་ནམས་
སྟོབས་ཀྱིས་འཛུམ་པ་དང་བཅས་པས་བལྟས་ཏེ་སྨྲས་པ། ཤེས་རབ་དང་བྲལ་
བའི་གཟུགས་དང་བཟོ་དང་བརྩོན་འགྲུས་ཐམས་ཅད་ནི་ཉམས་སུ་ཕན་པ་མ་ཡིན་
ལ་ཤེས་རབ་ཀྱིས་ཟིན་པ་ནི་ཡོངས་སུ་ཕན་པས་བདེན་མོད་ཀྱི། འོན་ཀྱང་ཤེས་
རབ་དེ་ཡང་བསོད་ནམས་མེད་པར་འཐོབ་པ་མ་ཡིན་ཏེ། དེ་བས་ན་བསོད་
ནམས་ཕན་པ་ཡིན་ནོ། །དེ་བས་ན་འདིར་བསོད་ནམས་ཀྱི་ཚོགས་ཕྱོགས་ཙམ་ཞིག་
བཤད་པར་བྱ་ཡིས་ཉོན་ཅིག བསོད་ནམས་དག་གིས་བྱད་གཟུགས་འཐོབ། །
བསོད་ནམས་ཀྱིས་ནི་ཚུལ་ཁྲིམས་ལྡན། ། བསོད་ནམས་དག་གིས་དཔལ་འཐོབ་
ཅིང༌། དེ་བཞིན་ལོངས་སྤྱོད་ཅན་དུ་འགྱུར། །བསོད་ནམས་དག་གིས་ཤེས་རབ་
628



འཐོབ། །སྙན་ངག་སྦྱོར་མཆོག་བསོད་ནམས་ཀྱིས། །བསོད་ནམས་དག་གིས་ཡིད་
གཞུངས་འཐོབ། ། བསོད་ནམས་དག་གིས་བཟང་འགྲོ་འཐོབ། ། བསོད་ནམས་་་
དག་གིས་རིགས་མཐོར་སྐྱེ། །བསོད་ནམས་ཀྱིས་ནི་སྐྱེ་བ་དྲན། །བསོད་ནམས་དག་
གིས་གྲགས་པ་འཐོབ། །བསོད་ནམས་དག་གིས་ངང་ཚུལ་ཅན། ། བསོད་ནམས་
དག་གིས་ སྟོང་ལྡན་འགྱུར། །བསོད་ནམས་དག་གིས་དབང་པོ་ཚང༌། ། བསོད་
ནམས་དག་གིས་བདེ་བ་འཐོབ། ། བསོད་ནམས་དག་གིས་མཁས་པས་མཆོད། །
བསོད་ནམས་དག་གིས་སྟོབས་འཐོབ་ཅིང༌། །དམ་པ་ཕྲད་པ་བསོད་ནམས་ཀྱིས། །
བསོད་ནམས་དག་གིས་ དོན་ཀུན་འཐོབ། ། འདིར་ནི་ཡོན་ཏན་ གནས་ སུའང་་་
རུང༌། །ཅི་སྟེ་ཞིང་ལས་ཚོང་ཡང་རུང༌། ། མི་ནི་སྐྱེ་འདོད་ཕྱིར་བྱེད་ན། ། ཅུང་ཟད་
བྱས་པས་བསོད་ནམས་ཀྱིས། ། ལོངས་སྤྱོད་རྒྱ་ཆེན་ཚོགས་ཀྱང་འཐོབ། ། བསོད་
ནམས་བྱེད་རྣམས་བསོད་ནམས་ཀྱིས། །བསོད་ནམས་ཙམ་གྱིས་ནམ་མཁའ་ལ། །
གོས་དང་ཟས་སྐོམ་རིན་ཆེན་རྣམས། །ཐམས་ཅད་བདེ་བར་འཐོབ་པར་འགྱུར། །
ཡིད་འོང་ཁྱིམ་རྣམས་བསོད་ནམས་ཀྱིས། ། བསོད་ནམས་དག་གིས་བུད་མེད་་
མཆོག །བསོད་ནམས་ཆེན་པོས་ནོར་དང་འབྲུ། །དེ་ཡི་འདོད་དགུ་འབྱུང་བར་
འགྱུར། །བསོད་ནམས་དག་གིས་འགྲོ་བ་ན། །ས་ནི་སྡོང་དུམ་ཚེར་མ་མེད། །
བསོད་ནམས་ཅི་ལྟར་ལྡན་པ་བཞིན། ། མཉམ་གནས་ཡང་ན་གོས་ཀྱང་བཏིང༌། །
ཅི་ལྟར་རེག་པ་ཙམ་གྱིས་ནི། །ནད་པ་དག་གི་སོས་འགྱུར་ཞིང་། །བསོད་ནམས་
དག་གིས་རེག་གྱུར་ནི། །ཟས་སྐོམ་དེ་བཞིན་གཉིས་ཀ་དང་། ། གོས་དང་རིན་ཆེན་
འབྲུ་དག་དང༌། ། རྟག་ཏུ་ཟད་པར་མི་འགྱུར་རོ། ། ལྷ་ཀླུ་ལྟ་ མིན་ གནོད་སྦྱིན་་་
དང༌། ། ཡི་དྭགས་ལྟོ་འཕྱེ་མི་རྣམས་དང་། ། བསོད་ནམས་བདག་ཉིད་ཆེ་བའི་
ཕྱིར། ། དུག་དང་གནོད་པ་རྣམས་ལས་བསྲུང་། །བསོད་ནམས་དག་གིས་བསྙེན་
བཀུར་འཐོབ། ། སྐྱེ་བོ་མང་དགའ་བསོད་ནམས་ཀྱིས། །བསོད་ནམས་དག་གིས་
གྲགས་ལྡན་འགྱུར། །བསོད་ནམས་དག་གིས་སྐལ་བཟངས་འཐོབ། ། བསོད་་་་
ནམས་དག་གིས་ཚིག་ཀྱང་བཙན། ། བསོད་ནམས་དག་གིས་སྡུག་གུར་འགྱུར། །
629



ཚངས་པའི་དབྱངས་ཐོབ་བསོད་ནམས་ཀྱིས། །བསོད་ནམས་ཀྱིས་ནི་ལུས་མདོག་
སྡུག །བསོད་ནམས་དག་གིས་ཚིག་ཀྱང་བཟང་། །དྲན་ལྡན་མཛའ་ལྡན་གཙོ་
བོར་འགྱུར། །དེ་དང་དེར་ནི་མཁས་པར་འོང་། །མི་ཕྱེད་པ་ཡི་འཁོར་དང་ལྡན། །
བསོད་ནམས་ཅན་ནི་ནད་མེད་ཅིང༌། །སྨོན་པའི་གནས་གྱུར་བསོད་ནམས་ཀྱིས། །
བསོད་ནམས་རྙེད་ལྡན་གཟི་བྱིན་ཡོད། །བསོད་ནམས་དག་གིས་རྒྱལ་སྲིད་
འཐོབ། །འགྲན་ཟླ་མེད་ཅིང་གནོད་པ་མེད། །ལོངས་སྤྱོད་མི་ཉམས་བསོད་ནམས་
ཀྱིས། ། བསོད་ནམས་དག་ གིས་གཏེར་ཡང་རྙེད། ། འཁོར་ལོས་ བསྒྱུར་འགྱུར་་་་
བསོད་ནམས་ཀྱིས། །རིན་ཆེན་བདུན་ནི་བདུན་དུ་འགྲོ། །ནམ་མཁའི་བར་ནི་ཀུན་
ཏུ་རྒྱུ། །ཉི་ཟླ་དང་ཡང་གཟི་བྱིན་མཉམ། །ཟླ་བ་ཉིད་འཐོབ་བསོད་ནམས་ཀྱིས། །
བསོད་ནམས་ཀྱིས་འཐོབ་ཉི་མ་ཉིད། །ཚངས་པ་ཉིད་ཐོབ་བསོད་ནམས་ཀྱིས། །
བསོད་ནམས་ཀྱིས་འཐོབ་བརྒྱ་བྱིན་ཉིད། །གཞལ་མེད་ཁང་ན་རྒྱུ་བ་ཡི། །བསོད་
ནམས་ཀྱིས་ནི་ལྷར་ཡང་འགྱུར། ། བསོད་ནམས་དེ་བཞིན་ལྷ་ཡི་བུ། ། ལྷ་མིན་་་
དབང་པོ་སྟོབས་པོ་ཆེ། །བསོད་ནམས་དག་གིས་ངན་འགྲོ་སྤང་། །བསོད་ནམས་
ཀྱིས་ནི་བདེ་འགྲོར་འགྲོ་ །ཤིན་ཏུ་ཡིད་འོང་རབ་དཀོན་པའི། ། མེ་ཏོག་བསོད་
ནམས་དག་གིས་རྙེད། །བསོད་ནམས་དག་གིས་གྲུབ་པ་འཐོབ། །འགྲོ་བ་སྣང་བྱེད་
བསོད་ནམས་ཀྱིས། ། ལྷ་དང་ལྷ་མིན་མི་རྣམས་ཀྱིས། ། ཡང་དག་མཆོད་འགྱུར་
བསོད་ནམས་ཀྱིས། །ཅེས་གཞོན་ནུ་བསོད་ནམས་སྟོབས་ཀྱིས་དེ་སྐད་ཅེས་སྨྲས་
ནས། །འོན་ཀྱང་རང་རང་གི་ཕྱོགས་འཛིན་པས་ཁས་མི་ལེན་ཏོ། །དེ་ནས་བསོད་
ནམས་སྟོབས་ཀྱིས་དེ་དག་ལ་ཡང་སྨྲས་པ། ཀྱེ་ཚུར་གཤེགས་བདག་ཅིག་ཤིན་ཏུ་
རིང་བ་གཞན་གྱི་ཡུལ་ཞིག་ཏུ་དོང་སྟེ་ཆ་ལུགས་མི་མངོན་པར་འཁོད་ན། འདི་
ལྟར་ཅི་གཟུགས་མི་རྣམས་ཀྱི་ཉམས་ སུ་དབེན་པ་ཡིན་ནམ། འོན་ཏེ་བརྩོན་པ་
འགྲུས་ སམ། བཟོའམ། ཤེས་རབ་བམ། བསོད་ནམས་ སུ་དབེན་པ་ཤེས་
པར་འགྱུར་རོ། ། དེ་ནས་གཞོན་ནུ་དེ་དག་གིས་དེ་ལྟར་བྱའོ་ཞེས་བྱས་ནས་གཞོན་
ནུ་རྣམས་ཀྱིས་དེ་ལྟར་བྱས་ཏེ་ཡབ་ལ་མ་གསོལ་བར། ཚམ་ཚོམ་མེད་པར་ཤིན་ཏུ་
630



རིང་བར་རྒྱལ་ཁམས་གཞན་དང་ཡུལ་གཞན་དུ་དོང་ནས་རྒྱལ་པོའི་ཕོ་བྲང་གཞན་
ཞིག་ཏུ་ཞུགས་ཏེ་ཆ་ལུགས་མི་མངོན་པར་འཁོད་དོ། ། དེ་ནས་གཞོན་ནུ་གཟུགས་
དང་ལྡན་པ་ནི་མཐོང་ན་ཡིད་དུ་འོང་བས་བསྡུས་པའི་སྐྱེ་བོ་དག་གིས་བཤུགས་པའི་
ལོངས་སྤྱོད་ཙམ་གྱིས་འཚོའོ། །བརྩོན་འགྲུས་ཅན་གྱིས་ནི་ཆུ་ཀླུང་ཤུགས་དྲག་ཅིང་
མགྱོགས་ལ་ཤིན་ཏུ་ཟབ་ཅིང་མཐོང་ན་འཇིགས་པས་ཙན་དན་གྱི་ཤིང་ཆེན་པོ་ཁྱེར་
བ་ན། །གཞན་དག་གིས་བསླང་བར་མི་ནུས་པ་བརྩོན་འགྲུས་ཀྱི་སྟོབས་ཆེན་པོས་
དྲངས་ནས་དེ་ལས་བྱུང་བའི་ལོངས་སྤྱོད་ཙམ་གྱིས་འཚོའོ། ། བཟོ་དང་ལྡན་པ་ནི་
བཟོ་སྟོན་པ་ལས་བྱུང་བའི་ལོངས་སྤྱོད་ཙམ་གྱིས་འཚོའོ། །ཤེས་རབ་ཅན་གྱིས་ཀྱང་
ཚོང་དཔོན་གཉིས་འཁོན་བྱུང་ནས་ཡུན་རིང་དུ་ལོན་པ་ཤེས་རབ་ཀྱི་མཁས་པས་
མཛའ་བར་བྱས་ཏེ། དེ་ནས་དེ་གཉིས་ཡོངས་སུ་མགུ་བས་ནོར་བྱིན་པ་ཙམ་གྱིས་
བདེ་བར་འཚོའོ། །གཞོན་ནུ་བསོད་ནམས་སྟོབས་ཀྱང་བདག་གིས་བསོད་ནམས་
བྱས་པ་རྣམས་ཀྱི་ཆེ་བ་ཉིད་བསྒྲགས་པའི་ཕྱིར་མི་ཤིན་ཏུ་དབུལ་པོ་ཞིག་གི་ཁྱིམ་དུ་
ཞུགས་ནས། “ དེ་གང་གི་ཉིན་པར་ཁྱིམ་དུ་ཞུགས་པ་དེའི་ཉིན་པར་ཉིད་དུ་གཞོན་
ནུ་བསོད་ནམས་སྟོབས་ཀྱི་བསོད་ནམས་ཀྱི་མཐུས་ཁྱིམ་དེ་ཉིད་ཀྱི་ནང་དུ་འབྱོར་པ་
ཆེན་པོ་བྱུང་སྟེ། ཁྱིམ་དེར་ནོར་དང་། །འབྲུ་དང༌། །གསེར་དངུལ་མང་པོས་
ཡོངས་སུ་གང་བར་འགྱུར་ཏོ། །དེ་ནས་མི་དབུལ་པོ་དེ་འདི་སྙམ་དུ་སེམས་ཏེ་སྔོན་
མ་བྱུང་བའི་འབྱོར་པ་འདི་དག་ག་ལས་འོངས་སྙམ་མོ། །ཡང་དེ་འདི་སྙམ་དུ་ཁྱིམ་
གྱི་ལོངས་སྤྱོད་འདི་རྣམས་ནི་སྔོན་མ་མཐོང་བའི་སེམས་ཅན་འདི་བདག་གི་ཁྱིམ་དུ་
འོངས་པས་དེའི་མཐུ་ཡིན་ནོ་སྙམ་དུ་ངེས་སོ། །དེ་ནས་གཞོན་ནུའི་བསོད་རྣམས་
མཐུ་ཡིས་དེར། །དཔལ་པོ་དེ་ཡིས་འབྱོར་པའི་མཆོག་ཐོབ་ནས། །གཞོན་ནུ་དེ་ལ་
རབ་ཏུ་གུས་བཞིན་དུ། །བདག་གི་མཐུ་ཡིས་བཀུར་སྟི་ཤིན་ཏུ་བྱས། ། ས་ཕྱོགས་དེ་
ཡང་དཔལ་གྱི་ཁྱད་པར་གྱིས། །འབྲས་བུའི་ཤིང་རྣམས་རྟག་ཏུ་རྒྱས་པར་གྱུར། །
སྣ་ཚོགས་མེ་ཏོག་ཚོགས་རྣམས་ངད་ཀྱང་ལྡང་། །ལྷ་རྣམས་ཀུན་གྱིས་ལེགས་པར་
བཟུང་གྱུར་པས། །དུས་ཚིགས་རྣམས་ཀྱང་མ་འཁྲུགས་བདེ་བར་གྱུར། ། དེ་ལྟར་
631



གྱུར་པའི་བསོད་ནམས་ཀྱི་མཐུ་ཆེན་པོས་རབ་ཏུ་གྲགས་པ་མི་དབུལ་པོ་ཆེ་གེ་མོ་ཞིག་
གི་ཁྱིམ་དུ་གཞོན་ནུ་སྔོན་མ་བྱུང་བ་ཞིག་འོངས་ཏེ། དེའི་མཐུས་ཁྱིམ་དུ་དཔལ་
བྱུང་བར་གྱུར་ཏོ། །ཞེས་ཀུན་ཏུ་གྲགས་ནས་སྐྱེ་བོ་བསོད་ནམས་ལ་སེམས་འདུན་པ་
དག་གཞོན་ནུ་དེ་ལྟ་བར་འདོད་པའི་ཕྱིར་ཕྱོགས་དེར་ལྷགས་གྱུར་ཏོ། ། དེ་ནས་
གཞོན་ནུ་བསོད་ནམས་སྟོབས་ཀྱིས་སྐྱེ་བོ་དེ་རྣམས་བསྡུ་བར་འདོད་ནས་དེ་འདི་
སྙམ་དུ་སེམས་སོ། །ཀྱེ་མ་བདག་ལ་ཁྱིམ་རིན་པོ་ཆེ་སྣ་ཚོགས་ཀྱིས་གང་ཞིང་འཚོག་
ཆས་རྣམ་པ་སྣ་ཚོགས་དང་ལྡན་པ། ལས་བྱེད་མཁན་དུ་མས་གང་བ་ཞིག་ཡོད་
ཀྱང་ཅི་མ་རུང་སྙམ་དུ་སེམས་པ་ན། དེ་ཇི་ལྟར་ཡིད་ལ་སེམས་བསྐྱེད་པ་བཞིན་དུ་
བྱུང་བར་གྱུར་ཏེ། སྐྱེ་བོ་དེ་རྣམས་བསྡུ་བའི་དངོས་པོས་ཡང་དག་པར་བསྡུས་
ནས་དེའི་གྲགས་པས་རྒྱལ་པོའི་ཕོ་བྲང་འཁོར་དེ་ཀུན་ཏུ་རྒྱས་པར་གྱུར་ཏོ། །དེ་
ནས་ཡང་དུས་གཞན་ཞིག་ན་རྒྱལ་པོ་ལ་ཉེས་པ་བྱས་པའི་མི་ཞིག་གཤེད་མ་དག་གིས་
ཡན་ལག་བཅད་དེ་གྲོང་ཁྱེར་གྱི་ཕྱི་རོལ་ཏུ་བཞག་པར་གྱུར་ཏོ། །གཞོན་ནུ་བསོད་
ནམས་ཀྱི་སྟོབས་ཀྱང་ས་ཕྱོགས་དེར་ཕྱིན་པ་ན་མི་དེས་གཞོན་ནུ་བསོད་ནམས་ཀྱི་
སྟོབས་མཐོང་ནས། །ཉམ་ཐག་པའི་ང་རོས་ངུ་ཞིང༌། ཇོ་བོ་གཞོན་ནུ་བདག་ལ་
ཡོངས་སུ་སྐྱབ་ཏུ་གསོལ། །ཞེས་སྨྲས་སོ། ། གཞོན་ནུ་དེས་དེ་མཐོང་ནས་སྙིང་རྗེའི་
སེམས་སྐྱེས་ཏེ། ཀྱེ་མའོ་འཁོར་བའི་རྒྱ་མཚོ་ན། །ལས་ཀྱིས་དབང་མེད་ལྷུང་གྱུར་
པ། །སྡུག་བསྔལ་འབྲས་བུ་མྱོང་བ་འདི། །བདག་གིས་ཇི་ལྟར་བསྐྱབ་པར་བྱ། །
འོན་ཀྱང་འདི་ལྟ་བུ་བདག་གི་བསོད་ནམས་ཀྱི་མཐུས་བསྐྱབ་པར་ནུས་པའི་བདག་
ཉིད་ཀྱི་མཐུ་རྟོགས་ནས་མི་དེའི་དྲུང་དུ་སོང་སྟེ། ཚིག་སྙན་པ་དག་གིས་དབུགས་
བྱུང་ཞིང་ཐོག་མ་ཉིད་དུ་རང་གི་ལུས་ལས་རྩ་གཏར་ནས་ཁྲག་གཟགས་ཏེ་མི་དེ་བླུད་
པས་དེའི་ལུས་ཅུང་ཟད་རྟས་པར་གྱུར་ཏོ། ། དེ་ནས་གཞོན་ནུ་བསོད་ནམས་་་་
སྟོབས། །སྙིང་རྗེའི་དབང་དུ་གྱུར་པ་དེས། །དེ་ཡི་རྐང་ལག་བཅད་པ་ཡིས། ། སྡུག་
བསྔལ་དེ་ཡང་ཐུན་མོང་གྱུར། །གཞན་གྱི་སྡུག་བསྔལ་བདག་གི་ཁུར་ཁྱེར་ཞིང༌། །
གཞན་དག་བདེ་བས་བདག་ཉིད་བདེར་སེམས་པ། ། སྙིང་རྗེའི་རང་བཞིན་སྐྱེས་
632



ཆེན་བརྟན་པ་རྣམས། །བདག་གི་བདེ་བ་རིང་དུ་སྤངས་པ་ཡིན། །དེ་ནས་གཞོན་
ནུ་བསོད་ནམས་ཀྱི་སྟོབས་ཀྱིས་བདག་ཉིད་ཀྱི་རྐང་པ་དང་ལག་པ་རྣམས་མཚོན་
རྣོན་པོས་བཅད་དེ། མི་དེའི་ཡན་ལག་གི་གནས་རྣམས་ལ་སྦྱར་ནས། ་ི སེམས་
ཅན་ཐམས་ཅད་ཀྱི་རྗེས་སུ་འགྲོ་བའི་བྱམས་པའི་སེམས་བསྐྱེད་དེ་བདེན་པའི་ཚིག་
བརྗོད་པ། གང་ཡང་བདག་གི་དགེ་བའི་ལས་རྣམས་གང་། ། གཞན་གྱི་དོན་དུ་
སྤྱད་པར་བྱས་པ་དང༌། །བདག་ལ་བསོད་ནམས་མཐུ་ཡང་ཅི་ཡོད་པས། ། འདི་ཡི་
རྐང་ལག་གནས་སུ་འབྱར་གྱུར་ཅིག །སྔོན་གྱི་ལུས་བཞིན་རྣམ་པར་དག་པར་
ཤོག །དེ་སྐད་སྨྲས་མ་ཐག་ཏུ་སྐྱེས་བུ་དེའི། ། ཡན་ལག་དམ་པར་རབ་ཏུ་གསལ་
གྱུར་ཏེ། །རི་བོང་ཅན་དག་སྤྲིན་ལས་འཐོན་པ་བཞིན། ། མི་དེ་ཇི་ལྟར་མངོན་དུ་
དགའ་གྱུར་པ། ། དེ་བས་ལྷག་པར་སྙིང་རྗེའི་རང་བཞིན་དགའ།། རང་གི་ཡན་
ལག་བཅད་པའི་སྡུག་བསྔལ་དག།།ཟིལ་གྱིས་མནན་ནས་སྨོན་ལམ་འདེབས་པར་
རྩོལ། ། ཨེ་མ་ཧོ་བདག་གི་འབད་པ་དོན་དང་ལྡན་པར་གྱུར་ཅིང་། མི་འདི་སྲོག་
དང་ཡན་ལག་དང་ལྡན་གྱུར་པའི་དགེ་བའི་རྩ་བ་འདིས་བདག་བླ་ན་མེད་པའི་བྱང་
ཆུབ་ཏུ་མངོན་པར་རྫོགས་པར་སངས་རྒྱས་ནས་མི་འདི་དམ་པའི་ཆོས་ཀྱི་བཅུད་
ཀྱིས་ཡང་དག་པར་ཚིམ་པར་བྱས་ཏེ། མྱ་ངན་ལས་འདས་པ་ལ་འགོད་པར་གྱུར་
ཅིག་ཅེས་སྨྲས་སོ། ། དེ་ནས་ས་ཆེན་རྒྱ་མཚོའི་གོས་གྱོན་པ། ། དགའ་བས་གཡོ་བ་
བཞིན་དུ་རབ་ཏུ་གཡོས། ། དེ་ཡི་དབང་གིས་ལྷུན་པོ་འགུལ་བ་བཞིན།། ལྷ་ཡི་ཕོ་
བྲང་ཀུན་ཀྱང་རབ་ཏུ་ལྡེག །ཕྱོགས་རྣམས་མ་འཁྲུགས་དུས་ཚིགས་ཤིན་ཏུ་་་་
གསལ། །འཇིག་རྟེན་སྐྱོང་རྣམས་ལྷ་ཡི་མིག་གིས་ལྟ། །དེ་ལྟར་ཀུན་ཏུ་ས་གཡོས་
པའི་རྒྱུ་ལྷ་རྣམས་ཀྱི་དབང་པོ་བརྒྱ་བྱིན་གྱིས་མངོན་པར་བརྟགས་པ་ན། གཞོན་
ནུ་བསོད་ནམས་སྟོབས་ཀྱིས་བྱ་དཀའ་བའི་ལས་རྨད་དུ་བྱུང་བའི་སྤྱོད་པ་དེའི་མཐུ་
ལས་གྱུར་པར་རིག་ནས་ཡིད་ལ་ངོ་མཚར་ཆེ་བ་སྐྱེས་པར་གྱུར་ཅིང་བྱ་དཀའ་བའི་
སྤྱོད་པ་དེ་ལྟ་བུ་བྱེད་པ་དེ་བརྟག་པའི་ཕྱིར། བདག་ཉིད་ཀྱི་ལུས་མི་སྣང་བར་བྱས་
ནས། བྲམ་ཟེའི་ཆ་ལུགས་སུ་བསྒྱུར་ཏེ། གཞོན་ནུ་བསོད་ནམས་སྟོབས་ཀྱི་ཐད་
633



དུ་སོང་ནས་འདི་སྐད་ཅེས་སྨྲས་སོ། །ཀྱེ་མི་ཁྱོད་རྐང་པ་དང་ལག་པ་མེད་པར་བྱས་
ཏེ་བཞག་ པ་ འདི། ཅིའི་ཕྱིར་ མེད་ པར་ བྱས་ཏེ་བཞག གཞོན་ ནུས་ སྨྲས་ པ།
གྲོགས་པོ་བདག་ནི་གཞན་དག་གི་སྡུག་བསྔལ་གྱི་མཆོག་ཏུ་སྡུག་བསྔལ་ལོ། །བདག་
ནི་གཞན་དག་གི་བདེ་བས་མཆོག་ཏུ་བདེ་སྟེ། དེ་བས་ན་བདག་གིས་མི་འདིའི་
སྡུག་བསྔལ་མི་བཟད་པ་ཉམ་ཐག་པ་དེ་མཐོང་ནས། །སྡུག་བསྔལ་དེ་བདག་གིས་
ཉམས་ལ་བབ་པར་བསམས་ཏེ། རང་གི་ཡན་ལག་དང་ཉིང་ལག་རྣམས་ཡོངས་
སུ་བཏང་ནས། མི་འདི་བདེན་པས་བསྐུལ་བས་སྔོན་གྱི་ལུས་ཇི་ལྟ་བ་བཞིན་དུ་
བཞག་གོ །དེ་ནས་ལྷའི་དབང་པོ་བརྒྱ་བྱིན་མཆོག་ཏུ་ཡ་མཚན་དུ་གྱུར་ནས་བྲམ་
ཟེའི་ཆ་ལུགས་ མི་ སྣང་ བར་བྱས་ ཏེ། རང་བཞིན་ དུ་ གནས་ པར་གྱུར་ནས།
གཞོན་ནུ་བསོད་ནམས་སྟོབས་ལ་སྨྲས་པ།: གཞོན་ནུ་ཁྱོད་རང་གི་ཡན་ལག་དང་
ཉིང་ལག་རྣམས་ཡོངས་སུ་གཏོང་བར་བྱས་པའི།། དེ་ཡོངས་ སུ་ གཏོང་བ་ན་་་
སེམས་གཞན་དུ་གྱུར་པའམ། འགྱོད་པར་མ་གྱུར་གྲང་། གཞོན་ནུས་སྨྲས་པ།
ཀོའུ་ཤི་ཀ བདག་ནི་རང་གི་ཡན་ལག་དང་ཉིང་ལག་རྣམས་ཡོངས་སུ་བཏང་
བར་བྱས་པའམ། > ཡོངས་སུ་གཏོང་བ་ན་སེམས་གཞན་དུ་གྱུར་པའམ། འགྱོད་
པར་གྱུར་པའང་མེད་དོ། །བརྒྱ་བྱིན་གྱིས་སྨྲས་པ་དེ་ཅི་མངོན། ། བསོད་ནམས་
སྟོབས་ཀྱིས་སྨྲས་པ། །ཀོའུ་ཤི་ཀ། འོ་ན་བདེན་པའི་ཚིག་བྱ་ཡིས་ཉོན་ཅིག དེ་
ནས་གཞོན་ནུ་བསོད་ནམས་སྟོབས་ཀྱིས་སེམས་ཅན་ཐམས་ཅད་ཀྱི་རྗེས་སུ་འགྲོ་
བའི་བྱམས་པའི་སེམས་ཉེ་བར་བཞག་སྟེ། ཕྱོགས་བཞིར་བལྟས་ནས། བདེན་
པས་བསྐུལ་བའི་ཚིགས་སུ་བཅད་པ་སྨྲས་པ། ་ རང་གི་ཡན་ལག་མཁྲིག་མ་བཅད་
པ་ན། །ཅི་སྟེ་དེ་རིང་འགྱོད་པར་མ་གྱུར་ན། །བདག་གི་བདེན་པའི་ཚིག་ནི་གང་
ཡིན་པས། ། བདག་གི་ལུས་འདི་སྔར་བཞིན་གནས་གྱུར་ཅིག ། ཅེས་ཚིགས་སུ་
བཅད་པ་སྨྲས་མ་ཐག་པའི་རྗེས་ལ། ། བདག་ཉིད་ཆེན་པོ་དེའི་ལུས་འཕྲལ་དུ་སྔོན་
བཞིན་དུ་གྱུར་ཏོ། ། དེ་ནས་དེ་ཡི་མཐུ་ཡིས་རབ་བསྐུལ་བས། ། ནམ་མཁའ་ལས་
ཀྱང་མེ་ཏོག་ཆར་བ་བབ། ། ལྷ་རྣམས་སྙན་པའི་རོལ་མོ་སྒྲོགས་པར་བྱེད། ། དལ་
634



ཞིང་འཇམ་པའི་བསེར་བུ་ངེད་ཀྱང་ལྡང་། ། བརྒྱ་བྱིན་དེ་ཡང་ཤིན་ཏུ་དགའ་བ་
ཡིས། །བྱང་ཆུབ་སེམས་དཔའ་ཤིན་ཏུ་བརྟན་རིག་ནས། ། ཤིན་ཏུ་དང་བས་ཆེད་
དུ་བརྗོད་པ་བརྗོད། །ཨེ་མ་ཧོ་ཁྱོད་ནི་སྨོན་ལམ་རྒྱ་ཆེན་པོ། །ཁྱོད་ཀྱི་སྤྱོད་པ་རླབས་
ཆེན་ཤིན་ཏུ་བརྟན། །འགྲོ་བ་བདེ་འདོད་བདག་གི་བདེ་མ་ཆགས། །ཁྱོད་འདིར་
འབད་པ་བྱང་ཆུབ་མཆོག་ལེགས་སོ། །ཞེས་བྱ་བ་ལ་སོགས་པས་མངོན་པར་བསྟོད་
ནས་དེ་ཉིད་དུ་མི་སྣང་བར་གྱུར་ཏོ། །གཞོན་ནུ་བསོད་ནམས་སྟོབས་ཀྱང་རང་གི་
གནས་སུ་སོང་ངོ༌། །དེ་ནས་དུས་གཞན་ཞིག་གི་ཚེ་ཡུལ་དེའི་རྒྱལ་པོ་ལ་བུ་མེད་པར་
དུས་ལས་འདས་པར་གྱུར་ཏེ། །བཙུན་མོའི་འཁོར་དང་། བློན་པོ་རྣམས་དང་།
གྲོང་ཁྱེར་གྱི་གཙོ་བོ་རྣམས་འདུས་ནས། ཀྱེ་བདག་ཅག་གི་རྒྱལ་པོར་གང་ཞིག་
དབང་བསྐུར་བར་བྱ་ཞེས་བགྲོས་པ་ལས། ། གང་བསོད་ནམས་ཀྱིས་ཆེ་བ་དེ་རྒྱལ་
པོར་དབང་བསྐུར་བར་བྱའོ་ཞེས་གླེངས་ནས། ། བསོད་ནམས་དང་ལྡན་པའི་མི་
ཚོལ་བའི་ཕྱིར་ཀུན་ཏུ་བཀྱེའོ། །དེའི་ཚེ་གཞོན་ནུ་བསོད་ནམས་སྟོབས་ཀྱང་གྲོགས་
དང་བཅས་པ་ཕྱི་རོལ་གྱི་སྐྱེད་མོས་ཚལ་དུ་སོང་ངོ༌། ། དེ་ཚེ་བཀྲ་ཤིས་མཚན་མ་
དག །སྔོན་དུ་གསལ་བར་སྣང་གྱུར་ཏེ། །སྤོས་ཆུའི་རྒྱུན་ཡང་མཁའ་ལ་འབབ། །
སྣ་ཚོགས་མཛེས་པའི་བྱ་རྣམས་ཀྱིས། །མཁའ་ལ་བསྐོར་ཞིང་སྒྲ་སྙན་སྒྲོགས། །ཡིད་
ཀྱང་དགའ་བས་རབ་དང་ཞིང༌། །ལུས་ལ་བདེ་བ་རྒྱས་པར་གྱུར། །དེ་མཐར་གྱིས་
སྐྱེད་མོས་ཚལ་གྱི་ནང་དུ། " ཤིང་མྱ་ངན་ཚང་མེ་ཏོག་ཤིན་ཏུ་རྒྱས་པ་ཞིག་གི་དྲུང་
དུ་སོང་སྟེ་གཉིད་ཀྱིས་ལོག་གོ །དེའི་གྲོགས་དག་ཀྱང་སྐྱེད་མོས་ཚལ་དུ་ཀུན་ཏུ་
འཁྱམ་པ་ལ་ཞུགས་སོ། ། སྐབས་དེར་གཞོན་ནུ་བསོད་ནམས་ཀྱི་མཐུས་འདི་ལྟ་བུ་
སྣང་བར་གྱུར་ཏེ། ༼ ཀླུ་རྣམས་ཀྱིས་ནི་ཤིན་ཏུ་ཡིད་འོང་འདབ་སྟོང་ལྡན། །དགའ་
བར་བྱེད་པ་དྲི་ཞིམ་ཁ་དོག་ལྡན་གྱུར་པ། ། མཛེས་པའི་པདྨ་འདབ་སྟོང་ལྡན་པ་
བྱུང་བར་གྱུར། །བསོད་ནམས་མཐུ་ཡིས་བསོད་ནམས་སྟོབས་ལ་དེ་ལྟར་གྱུར། །ཉི་
མའི་དཀྱིལ་འཁོར་ཆུང་ལས་ཡོལ་གྱུར་ཅིང༌། ཤིང་གཞན་གྲིབ་མ་ ཤར་ཕྱོགས་
བབ་པ་ནའང་། ། དེ་ཡི་གྲིབ་མས་དེ་ཡི་ལུས་མ་བཏང༌། ། དེ་བཞིན་ལྟས་ཀྱི་ཁྱད་
635



པར་གཞན་ཡང་སྣང་། ། གཞོན་ནུ་གཉིད་ཀྱིས་ལོག་པའི་རྨི་ལམ་དུ། ། རྒྱལ་པོར་
གྱུར་པའི་ལྟས་རྣམས་རྨིས་པར་གྱུར། །དེའི་ཚེ་བསོད་ནམས་དང་ལྡན་པ་ཚོལ་བར་
བྱེད་པའི་གྲོང་ཁྱེར་གྱི་མི་དེ་རྣམས་ཕྱོགས་དེར་ཕྱིན་པ་ན། རྨད་དུ་བྱུང་བའི་ལྟས་
ཀྱི་ཁྱད་པར་དེ་དག་ཐམས་ཅད་མཐོང་ཞིང་ཡིད་ལ་ངོ་མཚར་སྐྱེས་པར་གྱུར་ནས་
གཞོན་ནུ་བསོད་ནམས་སྟོབས་རྒྱལ་པོར་དབང་བསྐུར་བའི་དོན་དུ་གཏམ་ཉེ་བར་
བགྱིད་པའི་དབང་གིས་བློན་པོ་དང་གྲོང་གི་གཙོ་བོ་ཐམས་ཅད་རྒྱལ་པོའི་ཡོ་བྱད་ཀྱི་
རྣམ་པ་ཐམས་ཅད་ཁྱེར་ཏེ་ལྷགས་སོ། །གཞོན་ནུ་ཡང་གཉིད་ལས་སད་པ་ན་དེ་ལྟ་
བུའི་སྐྱེ་བོ་དེ་དག་ལྷགས་པ་མཐོང་ནས། བདག་ཉིད་ལྟས་ཀྱི་ཁྱད་པར་ལ་མཁས་
པས་དེ་རིང་བདག་ནི་ངེས་པར་རྒྱལ་ པོར་དབང་བསྐུར་བར་འགྱུར་རོ། སྙམ་སྟེ།
རང་གི་བསོད་ནམས་ཀྱི་མཐུ་ལས་གྲུབ་པའི་པདྨ་དེ་ལ་སྐྱིལ་དཀྲུང་བཅས་ཏེ་འདུག་
གོ །དེའི་ཚེ་ལྷ་རྣམས་ཀྱིས་ཀྱང་འདི་ལྟ་བུའི་འབྱོར་པའི་ཁྱད་པར་དག་ཡོངས་སུ་
བྱས་ཏེ། ལྷ་རྣམས་ཀྱི་དབང་པོས་ནི་གདུགས་དཀར་པོ་དྲི་མ་མེད་པ་འབུབས་
པར་བྱེད། །” འཇིག་རྟེན་སྐྱོང་བ་བཞིས་ནི་སེངྒེའི་ཁྲི་བཤམས། / ལྷའི་ཚོགས་་
རྣམས་ནི་ནམ་མཁའ་ལས་རིན་པོ་ཆེ་དང་མེ་ཏོག་གི་ཆར་འབེབས་པར་གྱུར་ཏོ། །
དེ་ནས་དེ་ཡི་བསོད་ནམས་མཐུ་ཡིས་དེར། །ས་གཞི་དག་བྱས་དག་པའི་གོས་ཀྱིས་
བཀྲམ། །འདམ་རྫབ་མེད་པར་འདམ་ལས་སྐྱེས་པ་བྱུང་། །ལྷ་དང་མི་རྣམས་རབ་
ཏུ་མགུ་བྱེད་པའི། །རྨད་དུ་བྱུང་བའི་འབྱོར་པ་མཐའ་ཡས་སྣང༌། །དེ་ནི་རྒྱལ་སྲིད་
དབང་བསྐུར་གྱུར་པའི་ཚེ། །རང་གི་ལུས་ལས་སྣང་བའི་འོད་ཟེར་གྱིས། །དཔག་
ཚད་གཅིག་གིས་ཁོ་ར་ཁོར་ཡུག་ཏུ། །ཉི་མའི་འོད་ཀྱང་མོག་མོག་པོར་བྱས་ཏེ། །
མིང་མང་རྒྱལ་པོ་སྣང་བྱེད་ཞེས་བྱར་གྱུར། །དེ་ལྟར་རྒྱལ་པོར་དབང་བསྐུར་བ་ཐོབ་
ནས་རྒྱལ་པོའི་ཕོ་བྲང་འཁོར་ཀུན་ཏུ་སོང་སྟེ། སྐྱེ་བོ་ཐམས་ཅད་ཀྱང་འཁྲུག་པ་
མེད་པར་ཆོས་དང་མཐུན་པར་བསྐྱངས་ཤིང༌། དགེ་ལེགས་ཀྱི་ཁྱད་པར་ཐམས་
ཅད་ཀྱིས་ནི་བརྒྱན། ཤིང་ལྗོན་པ་དང་མེ་ཏོག་དང་འབྲས་བུའི་ཚོགས་རྣམས་ནི་
རབ་ཏུ་རྒྱས་ཤིང་འཕེལ། དེའི་དབང་གིས་སྐྱེ་བོ་ཕོངས་པ་དང་ནི་བྲལ། : རྒྱལ་
636



པོའི་གྲགས་པ་ནི་ཕྱོགས་སུ་རྒྱས་པར་གྱུར་པ་ན། དེའི་ཕོ་བོ་རྣམས་ཀྱང་དེ་ལྟ་བུའི་
བདག་ཉིད་ཆེ་བའི་བསོད་ནམས་ཀྱི་ཁྱད་པར་མངོན་དུ་གྱུར་པ་ཐོས་ནས། ཤིན་
ཏུ་གུས་པ་དང་བཅས་པས་དེའི་དྲུང་དུ་ལྷགས་སོ། ། གང་གིས་རིགས་གཟུགས་
འབྱོར་པའི་ཁྱད་པར་དང༌། །བཟོ་དང་བརྩོན་འགྲུས་ཤེས་རབ་ཀྱིས་འཕགས་པ། །
དེ་དག་བསོད་ནམས་མཐུ་ཡི་གཟི་བརྗིད་ཀྱིས། །ཟིལ་མནན་གྱུར་ཏེ་ཉིན་མོར་བྱེད་
པ་ཡིས། །རྒྱུ་སྐར་དང་བཅས་ཟླ་འོད་ཟིལ་མནན་བཞིན། ། མཚུངས་པའི་གནས་
ཀྱང་གུས་པའི་སློབ་མ་ལྟར། །ཀུན་ནུས་ཞུམ་ཞིང་འདུ་བྱེད་བསོད་ནམས་མཐུ། །
བསྟན་པར་གྱུར་པས་གྲགས་པ་ཕམ་པར་བྱས། ། དེ་ནས་རྒྱལ་པོ་བསོད་ནམས་
སྟོབས་ཀྱི་ཕོ་བོ་དེ་རྣམས་ལ་འབྱོར་པའི་ཚོགས་ཆེན་པོས་བཀུར་སྟི་བྱས་ནས་ལོངས་
སྤྱོད་ཀྱི་བགོ་སྐལ་ཆེན་པོའང་བྱིན་ཅིང་། དེ་དག་དང་སྐྱེ་བོའི་ཚོགས་ཆེན་པོ་དང་
བཅས་པ་རྣམས་ལ་བསོད་ནམས་དང་ལྡན་པའི་ཆོས་ཀྱི་གཏམ་ཤིན་ཏུ་ཡིད་དུ་འོང་
བ་དག་ཀྱང་བསྟན། བདག་ཉིད་ཀྱི་སྨོན་ལམ་གྱི་མཐུའི་ཁྱད་པར་གྱིས་དབྱིག་
བརྒྱ་སྟོང་དུ་མ་དག་དང༌། ལྷའི་བཟའ་བ་དང་གོས་དང་རྒྱུན་གྱི་ཁྱད་པར་དུ་མ་
དོག་ཀྱང་ལྷ་རྣམས་ཀྱིས་ཆར་དུ་ཕབ་ཅིང༌། དེའི་དབང་གིས་སྐྱེ་བོའི་ཚོགས་་
རྣམས་ཀྱང་བསོད་ནམས་ལ་མངོན་པར་གཞོལ་བར་གྱུར་ཏོ། །ས་བདག་བདག་
ཉིད་ཆེན་པོ་དེ། །དཔལ་དང་དང་བའི་བསམ་པ་ཡིས། ། དཔལ་འབྱོར་འབྱོར་པ་
རྨད་བྱུང་བ། ། ལྷན་ ཅིག་གཅིག་ ཏུ་འབྱེད་པར་གྱུར། ། དེ་ཡི་ མཐུ་ཡིས་ ས་སྐྱོང་
རྣམས། །རྣམས་སྐྱོང་ས་ནི་མཐུ་དང་ལྡན། །དགའ་བའི་ས་འདི་འཇིག་རྟེན་པ། །
དགའ་བར་བྱེད་པའི་ས་གཞི་བཞིན། །བསོད་ནམས་མཐུ་ལས་འཐོན་པའི་དྲི། །སྐྱེ་
བོ་དགའ་བའི་རླུང་བསྐྱོད་པ། །རྒྱ་མཚོའི་མཐས་གཏུགས་ཀུན་ཏུ་ཁྱབ། ། ས་བདག་
གཞོན་གྱི་དཔལ་འབྱོར་དྲི། ། འཕྲོ་པའི་སྐབས་ནི་མེད་པ་བཞིན། །དེ་ཡི་དབང་
གྱིས་མི་དབང་ལ། ། མཆོག་ཏུ་འདུན་པ་བཞིན་དུ་གྱུར། ། སྙན་པའི་སྒྲ་དབྱངས་
སྟོང་གིས་ཀྱང༌། ། ས་བདག་རྒྱལ་བར་གྱུར་ཅིག་ཅེས། ། རྨད་དུ་བྱུང་བའི་བསོད་
ནམས་སྟོབས། །འཇིག་རྟེན་གསལ་བར་གྱུར་པ་མཚར། ། དེ་ལྟར་རྒྱལ་པོ་བསོད་
637



ནམས་ཀྱི་སྟོབས་དེའི་མཐུ་ཤིན་ཏུ་ཆེ་བ་གཞན་ལ་ཕམ་པར་བྱེད་པ་དེ་ལྟ་བུ་བདག་
གི་ཕ་རྒྱལ་པོ་གསལ་སྟོབས་ཀྱི་ཐོས་ནས། ། བདག་གི་བུའི་དྲུང་དུ་ཕོ་ཉ་བཏང་སྟེ།
གུས་པའི་ཚིག་གིས་གོ་བར་བྱས་ནས་བདག་ཉིད་ཀྱང་དཔུང་གི་ཚོགས་ཆེན་པོ་དང་
བཅས་པས་གདུང་བའི་དབང་གིས་སོང་སྟེ། རྒྱལ་པོ་བསོད་ནམས་ཀྱི་སྟོབས་དང་
ཕྲད་ནས་ཀྱང་འདི་སྐད་ཅེས་སྨྲས་སོ། །གཞོན་ནུ་བདག་ནི་རྒས་ཤིང་འཁོགས་པའི་
དབང་གིས་རྒྱལ་སྲིད་ཀྱི་བྱ་བ་བྱེད་མི་ནུས་ཀྱི། བུ་ཁྱོད་ཀྱིས་རྒྱལ་སྲིད་ཀྱི་ཁུར་ལོང་
ཞིག་ཅེས་སྨྲས་ནས་རང་གི་ཅོད་པན་བྱིན་ཏེ་རྒྱལ་སྲིད་ཀྱི་དབང་ཕྱུག་ལ་བཞག་
གོ །དེ་ལྟར་རྒྱལ་པོ་བསོད་ནམས་སྟོབས་རིམ་གྱིས་འཛམ་བུའི་གླིང་ཐམས་ཅད་
ལ་དབང་བྱེད་པར་གྱུར་ཏེ། ཐམས་ ཅད་ཀྱང་དགེ་བ་བཅུའི་ལས་ཀྱི་ལམ་ལ་
མངོན་པར་བཞག་ནས། འཛམ་བུའི་གླིང་ཐམས་ཅད་དུའང་འཇིག་རྟེན་དང་
འཇིག་རྟེན་ལས་འདས་པའི་ཡོན་ཏན་མ་ལུས་པ་ཐམས་ཅད་བཀོད་དེ། གང་
དག་དེ་ནས་ཚེ་འཕོས་པའི་སེམས་ཅན་རྣམས་ཀྱང་དགའ་ལྡན་གྱི་ལྷ་རྣམས་དང་
སྐལ་བ་མཉམ་པར་སྐྱེས་སོ་ཞེས་ཀྱང་གྲགས་སོ། །དེ་ལྟ་བས་ན་བདག་ཉིད་ཆེན་པོ་
རྣམས་ཀྱི་བསོད་ནམས་ཀྱི་མཐུ་དཔག་ཏུ་མེད་ཅིང་དེ་ལྟ་བུའི་རྗེས་སུ་ སློབ་པར་
འདོད་པ་རྣམས་ཀྱང་བསོད་ནམས་ལ་མངོན་པར་བརྩོན་པར་བྱའོ་ཞེས་བསྟན་པ་
དང༌། བསོད་ནམས་དང་ལྡན་པ་ནི་བདག་གཞན་ཐམས་ཅད་ལ་ཕན་པ་དང་
བདེ་བར་འགྱུར་རོ་ཞེས་ཀྱང་སྦྱར་བར་བྱའོ། ། སྐྱེས་པའི་རབས་འདི་ཕྱིས་བྱུང་
བའང་བཅོམ་ལྡན་འདས་ཀྱིས་བཀའ་སྩལ་པ། སྔོན་གྱི་དུས་ན་བྱུང་བ་ནི། །
གཟུགས་ལྡན་དང་ནི་བརྩོན་འགྲུས་དང༌། །བཟོ་ལྡན་ཤེས་རབ་ཅན་རྣམས་ནི། །
དགའ་བོ་དང་ནི་གྲོ་ཞུན་སྐྱེས། །མ་འགགས་པ་དང་ཤཱ་རིའི་བུ། །དེ་ཡི་ཚེ་ན་སྤུན་
དུ་གྱུར། །བསོད་ནམས་སྟོབས་ནི་ང་ཡིན་ནོ། ། གསལ་ སྟོབས་དེ་ནི་ཟས་གཙང་
ཡིན། ། ལྷ་མོ་སྒྱུ་འཕྲུལ་བཙུན་མོར་གྱུར། ། དེའི་ཚེ་བརྒྱ་བྱིན་གྱུར་པ་ནི། ། མོའུ་
འགལ་གྱི་བུ་ཡིན་ནོ། ། ཡན་ལག་བཅད་ལས་ཐར་བྱས་པ། ། ཀོའུ་ཊི་ནུ་ཡི་ཉིད་
དོ། །བསོད་ནམས་སྟོབས་ཀྱི་སྐྱེས་པའི་རབས་ཏེ་དགུ་བཅུ་པའོ། །སྡོམ་ལ། སྙིང་
638



སྟོབས་ཆེན་པོ་ཟླ་འོད་དང༌། །ཤི་བི་བྲམ་ཟེ་རྟག་ཏུ་བརྙས། །སེངྒེ་དེད་དཔོན་ནོར་
བཟངས་དང༌། །སུ་ཤ་དེ་བ་བསོད་ནམས་སྟོབས། ། ། ། གཏི་ // ''w 1:19
གོ་གཅིག་པ། འོད་བཟངས་ཀྱི་སྐྱེས་པའི་རབས། དེའི་
༈ སྐྱེས་བུ་དམ་པ་རྣམས་ནི་བླ་ན་མེད་པའི་ཡེ་ཤེས་ཚོལ་བ་ལ་སེམས་ཀུན་ཏུ་
སྐྱོ་བ་མེད་པར་གྱུར་ཏོ། ། དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་
དུས་ན། །བཅོམ་ལྡན་འདས་འདི་བྱང་ཆུབ་ཏུ་སྤྱད་པ་སྤྱོད་པའི་ཚེ། – རེ་ཞིག་
ཅིག་དྲང་སྲོང་འོད་བཟང་ཞེས་བྱ་བར་གྱུར་ཏོ་ཞེས་གྲགས་སོ། །དེ་ནི་རང་བཞིན་
གྱི་ཡོན་ཏན་དང༌། ཤེས་རབ་ཀྱི་ཁྱད་པར་དང་བསམ་གཏན་དང་ཚུལ་ཁྲིམས།
ལས་བྱུང་བའི་ཡོན་ཏན་རྨད་དུ་བྱུང་བ་དུ་མ་དང་ལྡན་པར་གྱུར་ཏོ། ། སྣ་ཚོགས།
མཚན་རྣམས་ཀུན་གྱིས་དེ་ལུས་བརྒྱན། །རལ་བའི་ཐོར་ཚུགས་ལྔ་དང་ལྡན་པ།
སྟེ། །ཀུན་ཏུ་རྒྱུ་ཡི་ཡོ་བྱད་གསུམ་དང་ལྡན། །འདོད་པ་ཆུང་ཞིང་ཆོག་ཤེས་དཀའ།
ཐུབ་ལྡན། །དཀའ་ཐུབ་ནགས་ཚལ་ཞི་བར་གནས་པ་བརྩོན། ། སྡུག་བསྔལ་རྣམས།
ཀྱིས་དེ་ལུས་དུབ་པ་མེད། །རང་བཞིན་ཡོན་ཏན་བཟང་པོས་བརྒྱན་པར་གྱུར། །
དེ་ནི་གཅིག་ཏུ་ཚུལ་ཁྲིམས་ལྡན་པ་སྟེ། །སྙིང་རྗེའི་དབང་གིས་སྲོག་ཆགས་རྣམས་ལ་
བརྩེ། ། སེར་སྣ་མེད་ཅིང་མ་བྱིན་ལེན་པ་སྡོམ། །འདོད་ལས་རིང་གྱུར་བུད་མེད་
བསྟེན་པ་མེད། ། མྱོས་གྱུར་ལ་སོགས་བག་མེད་རྒྱུ་རྣམས་སྤངས། ། དེ་ཡི་ངག་ནི།
བདེན་ཞིང་ངེས་པ་ཡིས། ། མི་རྩུབ་མི་བརླང་ངག་ཚིག་དྲི་མ་མེད། །ཡིད་ནི་གཅིག་
ཏུ་རྒྱལ་བའི་ཡེ་ཤེས་ཚོལ། །ཇི་ལྟར་གསེར་མགར་མཁས་པས་བརྡུངས་པའི་རྒྱན། །
ནོར་བུའི་སྙིང་པོས་སྤྲས་པས་ལྷམ་མེ་བ། ། དེ་ལྟར་དེ་ཡང་ཡོན་ཏན་ཚོགས་ཀྱིས་
ལྷམ། །དེ་ལྟ་བུའི་བདག་ཉིད་ཆེན་པོ་དེ་རྣལ་འབྱོར་དང་རྗེས་སུ་མཐུན་པའི་གནས་
རྣམས་སུ་བསམ་གཏན་ལ་མཉམ་པར་བཞག་པ་ལ་བརྟེན་ནས་ཤེས་པའི་ཁྱད་པར།
འདི་ལྟ་བུ་རྣམས་མངོན་དུ་གྱུར་ཏེ། བཟོའི་གནས་དང༌། །རྫུ་འཕྲུལ་གྱི་ཡུལ་དང་
ལྷའི་རྣ་བ་དང་ཕ་རོལ་གྱི་སེམས་ཤེས་པ་དང་ཡོན་ཏན་སྐྱེ་གནས་དང་། | སེམས་
639



ཅན་རྣམས་འཆི་འཕོ་བ་དང་སྐྱེ་བ་དང་གཞན་ཡང་བྱ་བ་དང་བྱ་བ་མ་ཡིན་པ་ལ་
སོགས་པའི་འཇིག་རྟེན་གྱི་ཤེས་པ་དཔག་ཏུ་མེད་པ་མངོན་དུ་གྱུར་ནས། དེ་འདི་
སྙམ་དུ་སེམས་སོ། །བདག་གིས་ཤེས་པའི་ཁྱད་པར་འདི་དག་ནི་རྟོགས་ན། ཤེས་
པ་གང་གིས་ཤེས་པ་འདི་ཐམས་ཅད་གང་དུ་འགག་པར་འགྱུར་བའི་གནས་ཀྱི་ཤེས་
པ་འདི་མ་ཤེས་ཏེ། །འཇིག་རྟེན་ན་དགེ་སྦྱོང་དང་བྲམ་ཟེ་དག་ཤེས་པ་འདི་མངོན་
དུ་གྱུར་པ་སུ་ཡོད་སྙམ་མོ། །གང་ན་ཤེས་པའི་ཚོགས་རྣམས་ཀྱང་། །རྟེན་མེད་སྐྱེ་
ཞིང་འགག་པར་སྣང་། །གང་གིས་ཤེས་པ་དེ་ཡི་གནས། ། མངོན་དུ་གྱུར་ཏེ་་་་
མཚུངས་མེད་དོ། །དེ་ནི་དོན་འདི་བཙལ་བའི་ཕྱིར། །ཀུན་ཏུ་རྒྱུ་ཡི་ཚུལ་གྱིས་རྒྱུ།།
གཞན་དུ་རྣམ་པར་གཡེང་མེད་དེ། །བརྟན་པ་ཚོལ་བས་གཡེངས་པ་བཞིན། ། དེ་
ལྟར་དྲང་སྲོང་འོད་བཟངས་ཆོས་ཀྱི་དོན་དུ་གྲོང་ཁྱེར་དང་། ལྗོངས་དང་ཡུལ་
འཁོར་དང༌། རི་ཁྲོད་ལ་སོགས་པ་ཐམས་ཅད་དུ་ཀུན་ཏུ་རྒྱུ་ཞིང་སོང་བ་ལས།
དེ་སློངས་མོས་འཚོ་བར་རིག་ནས་ཐམས་ཅད་ཀྱིས་དེ་ལ་མཆོད་སྦྱིན་བྱས་ཀྱང་དེ་ལ་
ལོངས་སྤྱོད་ཀྱི་དངོས་པོ་ནི་ཅིའང་ལེན་པར་མ་གྱུར་ཏེ། དེའི་གྲགས་པས་ཀུན་ཏུ་
ཁྱབ་པར་གྱུར་ཏོ། །དེའི་ཚེ་ལྷོ་ཕྱོགས་གངས་རིའི་རྒྱལ་པོ་ལ་དྲང་སྲོང་ཀུན་རིག་
ཅེས་བྱ་བ། ཇི་ལྟ་བ་དང་ཇི་སྙེད་པའི་ཡེ་ཤེས་མངོན་དུ་གྱུར་པ་ཞིག་གནས་སོ། །
དེ་ནི་ཉིན་མཚན་ཀུན་ཏུ་གཡེལ་མེད་པར། ། འཇིག་རྟེན་ཀུན་གྱི་དོན་རྟོག་པ་ལ་
ཞུགས། ། ཏིང་འཛིན་དེ་ལ་མཉམ་པར་བཞག་པའི་མཐུས། ། སེམས་ཅན་ཀུན་གྱི་
སེམས་ཀྱི་སྤྱོད་པ་དང༌། །ངག་དང་ལུས་དང་བྱ་དང་བྱ་མིན་པ། །རྣམ་ཀུན་མཁྱེན་
པས་འཇིག་རྟེན་ཕན་འདོགས་བྱེད། །དྲང་སྲོང་མཆོག་དེ་གངས་རིའི་རྒྱལ་པོ་ལ། །
དེ་ལྟར་བཞུགས་ཤིང་དགོངས་པ་མཛད་པར་གྱུར། །དེ་ལྟར་དྲང་སྲོང་ཆེན་པོ་ཀུན་
རིག་གི་ལྷའི་མིག་གིས་སློངས་མོས་འཚོ་བ་འོད་བཟངས་མཐོང་སྟེ། དེའི་སེམས་
ཀྱང་རབ་ ཏུ་ ཤེས་སོ། ། སློངས་མོས་འཚོ་བ་འོད་བཟངས་འདི། སྟོབས་དང་
སྟོབས་མ་ཡིན་པ་ཤེས་པའི་ངེས་པར་བྱུང་བ་རབ་ཏུ་མི་ཤེས་ཏེ་རབ་ཏུ་མི་ཤེས་པས་
ཉམ་ཐག་གོ་སྙམ་ནས་དེ་དེ་ལྟར་སྙིང་རྗེ་སྐྱེས་སོ། ། དེ་སྙིང་རྗེས་ནོན་པའི་སེམས་
640



ཀྱིས་ འདི་ ལྟ་ སྟེ། དཔེར་ ན་ སྐྱེས་ བུ་ ལག་ པ་ བསྐུམ་ པ་ ལས་ བརྐྱང་ བའམ། །
བརྐྱང་བ་ལས་བསྐུམ་པ་དེ་བཞིན་དུ་དྲང་སྲོང་ཀུན་རིག་གངས་རིའི་རྒྱལ་པོ་ལས་
བབས་ནས་སློངས་མོས་འཚོ་བ་འོད་བཟང་གི་མདུན་དུ་འདུག་གོ །འོད་བཟང་
གིས་དེ་མཐོང་ནས་ཡོན་ཏན་གྱི་ཚོགས་ཀྱིས་ཆེ་བ་གཟིགས་ནས། དེའི་རྐང་པ་ལ་
མགོ་བོས་ཕྱག་འཚལ་ཏེ་སྟན་བཤམས་པ་ལ་བཞུགས་སུ་གསོལ་ནས། རེ་ཞིག་
དྲང་སྲོང་ཀུན་རིག་ལ་ཚིགས་སུ་བཅད་པས་དྲིས་པ། མཁྱེན་པ་ཀུན་ལ་འཇིགས་
མི་མངའ། །ཀུན་ཏུ་རྟོག་པར་ལྡན་ཁྱོད་ལ། །གང་དུ་བདག་ལ་ཐེ་ཚོམ་མཆིས། །དེ་
འདིར་ཀུན་མཁྱེན་ཁྱེད་ལ་ཞུ། །དགེ་བའི་ལས་རྣམས་ཅི་བགྱིས་བས། །སེམས་ཅན་
ཀུན་ལ་ཕན་པར་བྱེད། ། སེམས་ཅན་ཀུན་གྱི་སྤྱོད་པ་དང་། ། སྟོབས་དང་སྟོབས་མ་
ཡིན་ཤེས་ཤིང་། །གང་གིས་ཤེས་རབ་མཆོག་གིས་ནི། ། ཐོབ་ནས་དེ་ཡང་ཕྱིར་མི་
འགག །ཤེས་པ་གང་གིས་རྣམ་ཤེས་པ། ། ཡེ་ཤེས་ཆེན་པོ་ཁྱོད་ལ་ཞུ། ། མཁས་
པས་དེ་དག་བདག་ལ་གསུངས། །དེ་སྐད་ཅེས་སྨྲས་པ་དང༌། དྲང་སྲོང་ཆེན་པོ་
ཀུན་རིག་གིས། | སེངྒེ་ལྟར་བག་ཚ་བ་མེད་པའི་དབྱངས་ཀྱིས། བདག་ཉིད་ཀྱི་
ཡེ་ཤེས་མཐོང་བའི་ཁྱད་པར་དེ་ལ་གསལ་བར་བསྟན་པའི་ཕྱིར་སྨྲས་པ། གང་
གིས་འཇིག་རྟེན་ཕན་པར་བྱེད་པའི་སེམས། །ལྡན་པས་ཡེ་ཤེས་ཁྱད་པར་གང་ཚོལ་
བ། །འོད་བཟང་ཁྱོད་ཀྱིས་འདིར་ནི་གང་དྲིས་པ། ཚུལ་བཞིན་བསྟན་པས་ཡིད་
ནི་ཚིམ་པར་བྱ། །ཆོས་སྦྱིན་པ་ལ་སེར་སྣ་མེད་པ་དང་། ། ཤེས་པས་ཡང་དག་དོན་
རྣམས་ཡོངས་སུ་སྡུད། ། ཤེས་ལྡན་རྣམས་ལ་རྟག་ཏུ་དེ་དགའ་ཞིག །དག་པའི་
སྦྱིན་པས་ཡང་དག་སྡུད་པར་བྱེད། །ཇི་སྙེད་ཤེས་པ་མང་པོ་རྣམས་ཀྱང་འདོད། །
ཇི་ལྟ་བ་ཡི་ཡེ་ཤེས་ཚོལ་བྱེད་པ། །དེས་ནི་ཡེ་ཤེས་དམ་པ་དེ་འཐོབ་བོ། ། སེམས་
ཡིད་རྣམ་པར་ཤེས་པའི་གསང་ཤེས་ཤིང༌། ། ཕུང་པོ་ཁམས་དང་སྐྱེ་མཆེད་ཀྱིས་
སྦགས་པའི། །སེམས་ཀྱི་རྩ་བ་རྣམ་པར་དག་རྟོགས་ཤིང༌། །ང་དང་ང་ཡིར་ཀུན་ཏུ་
རྟོག་པའི་ཡིད། ། རྣམ་པར་དག་ཅིང་ཤེས་པའི་ཚོགས་རྣམས་ནི། ། ལྟ་ལས་ གྲོལ་
ཞིང་ཇི་བཞིན་ཤེས་པ་ཡིས། ། སྒྱུ་འདྲར་རྟོགས་པའི་ཡེ་ཤེས་དེ་རྟོགས་སོ། །ཞེས་བྱ་
641



བ་ལ་སོགས་པ་རྗེས་སུ་བསྟན་ནས། 1:|: དེས་ཇི་ལྟ་བ་བཞིན་འཕགས་པའི་ཡེ་ཤེས་
མཐོང་བའི་ཁྱད་པར་འགོག་པར་འགྱུར་བའི་ལམ་ཤེས་ཤིང༌། ཏིང་ངེ་འཛིན་གྱི་
མཐུ་ ཐོབ་བོ་ཞེས་གྲགས་སོ། ། བློ་གྲོས་སྣང་བ་རབ་རྒྱས་ཤིང༌། ། བརྩོན་འགྲུས་
སྟོབས་ཀྱིས་འོད་འབར་བ། །མངོན་པར་ཤེས་པ་གསལ་བ་དག །ཡེ་ཤེས་དཀྱིལ་
འཁོར་གསལ་བ་ཡིན། །འདི་ལྟ་བུའི་དོན་ཕྱིས་བྱུང་བའང་བཅོམ་ལྡན་འདས་ཀྱིས་
བཀའ་སྩལ་པ། མོའུ་འགལ་གྱི་བུ་དེ་ཇི་སྙམ་དུ་སེམས། དེའི་ཚེ་དྲང་སྲོང་འོད་
བཟངས་ཞེས་བྱ་བ་དེ་གཞན་ཞིག་ཡིན་སྙམ་དུ་སེམས་ན། 1:ཁྱོད་ཀྱིས་དེ་ལྟར་མི་ལྟ་
སྟེ། དེའི་ཚེ་དེའི་དུས་ན་སློངས་མོ་བ་འོད་བཟངས་དུ་གྱུར་པ་དེ་ཉིད་ང་ཡིན།
ནོ། ། དེའི་ཚེ་དེའི་དུས་ན་དྲང་སྲོང་ཀུན་རིག་ཅེས་བྱ་བར་གྱུར་པ་དེ་ནི། ། དེ་
བཞིན་གཤེགས་པ་མར་མེ་མཛད་ཡིན་ནོ། །དེ་ལྟ་བས་ན་བྱང་ཆུབ་སེམས་དཔའ་
སེམས་དཔའ་ཆེན་པོ་སྟོབས་དང་སྟོབས་མ་ཡིན་པ་དང་འགོག་པར་འགྱུར་བའི་
ལམ་དང་ཡེ་ཤེས་ཀྱི་སྣང་བ་ཐོབ་པར་འདོད་པས་ཡང་དག་པར་སྡོམ་པ་ཅན་དུ་བྱ།
འཇིག་རྟེན་གྱི་ཟང་ཟིང་ཐམས་ཅད་ཡོངས་སུ་སྤང་བར་བྱ། ཡེ་ཤེས་ཀྱི་སྣང་བ་
རྟོགས་པར་བྱའོ་ཞེས་གསུངས་སོ། །འོད་བཟངས་ཀྱི་སྐྱེས་པའི་རབས་ཏེ་དགུ་བཅུ་
གཅིག་པའོ། ། ། །།
ང་|་
གོ་གཉིས་པ། དྲང་སྲོང་གི་སྐྱེས་པའི་རབས། ལོ་ལ།
༈ སྐྱེས་བུ་དམ་པ་བྱང་ཆུབ་ཀྱི་སྤྱད་པ་སྤྱོད་པ་རྣམས་ནི། བདག་ཉིད་ཀྱི་
ཤེས་རབ་ཀྱི་མཐུས་རྨད་དུ་བྱུང་བའི་ཡོན་ཏན་གྱི་གནས་ཐོབ་བར་འགྱུར་རོ། །དེ་
ཡང་སྔོན་བྱུང་བ་འདས་པའི་དུས་ན་བཅོམ་ལྡན་འདས་འདི་བྱང་ཆུབ་ཀྱི་སྤྱད་པ་
སྤྱོད་པའི་ཚེ་དྲང་སྲོང་ཕྱི་མའི་མཐའ་སྒྲུབ་པ་ལ་མཁས་པ་ཞེས་བྱ་བར་གྱུར་ཏོ་ཞེས་
གྲགས་སོ། །དེ་ནི་སྔོན་དུ་སྦྱངས་པ་རྒྱ་ཆེན་དང༌། །ཡོན་ཏན་ཚོགས་ཀྱིས་རབ་ཏུ་
དཔལ་འབར་ཞིང༌། ། སྐྱེ་དགུའི་ཚོགས་ཀྱིས་བཀུར་བས་རྒྱལ་པོ་བཞིན། །ལྷ་རྣམས་
ཚོགས་ཀྱིས་བསྟོད་པས་ཚངས་པ་བཞིན། །དྲང་སྲོང་ཚོགས་ཀྱིས་བླ་མར་མཆོད་པ་
642



བྱེད། །འཇིག་རྟེན་བསྟན་བཅོས་སྙན་ངག་ཚུལ་རྣམས་ལ། །དེས་ནི་མངོན་སུམ་
མངོན་འགྱུར་བཞིན་དུ་སྟོན། །བྱམས་པའི་བདག་ཉིད་གཞན་ལ་ཕན་བརྩོན་པ། །
ཐོས་དང་དྲན་དང་ཏིང་འཛིན་རྨད་བྱུང་བས། །དེ་ཡིས་མངོན་སུམ་རྗེས་སུ་དཔག་
པ་ཡིས། །ཡང་དག་ཡང་དག་མིན་པ་རྗེས་སུ་རིག །ཤེས་བྱའི་ཡུལ་ལ་དེ་ཡི་ཤེས་
རབ་མཐུ། ། ཉིན་མོར་བྱེད་པས་ཀུན་ཏུ་གསལ་བྱེད་བཞིན། ། དེ་ལྟ་བུའི་བདག་
ཉིད་ཆེན་པོ་དེ་རྣམ་པར་གཡེང་བ་ནི་དོན་མཐོང་བ་ལ་སྒྲིབ་པར་བྱེད་པ་ཡིན་པར་
རིག་ནས་གཅིག་པུར་དབེན་པའི་གནས་ཤིག་ཏུ་གནས་སོ། །དཀའ་ཐུབ་ཅན་དང་
རྗེས་སུ་མཐུན་གྱུར་པ། །ནགས་ཁྲོད་ཞི་བ་སྨན་ལྗོངས་འབབ་ཆུར་བཅས། །ཨུཏྤལ་
འཛུམ་ཞིང་པདྨ་དགོད་པ་འདྲ། །རླུང་གིས་བསྐྱོད་པས་རབ་ཏུ་འབར་བ་བཞིན། །
ལྗོན་པའི་ཚོགས་རྣམས་ཕྲེང་བ་བཀོད་པ་འདྲ། །བྱ་རྣམས་རང་གི་ཡོན་ཏན་གསལ་
སྒྲོགས་བྱེད། །གནས་དེར་ཏིང་འཛིན་མཐུ་ཡིས་བསམ་གཏན་བྱེད། །འོན་ཀྱང་ཞི་
བ་རྗེས་སུ་སེམས་པ་མེད། །དེ་ལྟར་བྱང་ཆུབ་སེམས་དཔའ་བསམ་གཏན་བྱེད་པ་ན་
འདི་སྙམ་དུ་མངོན་པར་རྟོག་གོ་ལས་ཀྱི་རྣམ་པར་སྨིན་པ་གང་གིས་འགྲོ་བའི་བྱེ་
བྲག་དག་སྣང་སྙམ་མོ། །དེ་འདི་སྙམ་དུ་སེམས་ནི་བག་ཆགས་ཀྱིས་བསྒོས་པ་ཡིན་
ལ། སེམས་ཅན་རྣམས་ཀྱི་རྒྱུད་ཀྱང་སྣ་ཚོགས་པ་ཡིན་ཏེ། །དེ་ལྟར་ཉོན་མོངས་པ་
སྣ་ཚོགས་དག་བྱུང་བས་ལས་སྣ་ཚོགས་མངོན་པར་འདུ་བྱེད་པར་འགྱུར། ལས་
མངོན་པར་འདུ་བྱས་པས་འགྲོ་བ་སྣ་ཚོགས་དག་འདི་ལྟ་སྟེ་སེམས་ཅན་དམྱལ་བའི་
བྱེ་བྲག་ཀུན་ཏུ་སྡུག་བསྔལ་བ་བརྒྱ་ཕྲག་གིས་ཉམ་ཐག་པ་རྣམས་དང་། དེ་བཞིན་
དུ་དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་དང་། “ ལྷ་མ་ཡིན་་་་
རྣམས་དང༌། མིའི་འགྲོ་བ་རྣམས་དང༌། ལྷའི་བྱེ་བྲག་དཔག་ཏུ་མེད་པ་དག་
སྣང་ངོ་སྙམ་མོ། །སྨྲས་པ། སེམས་ཀྱི་སྐྱེས་བུའི་འདུ་བྱེད་ཀྱིས། ༼ ཡུལ་གྱི་ཀུན་
རྟོག་ཚོན་བླངས་ཏེ། །སྲེད་པས་ཀུན་ཏུ་དབང་བྱས་ནས། ། སྣ་ཚོགས་འགྲོ་བའི་
ལུས་སུ་སྣང༌། །གང་དག་མེད་ལ་ཡོད་ཞེན་ཅིང་། །ཡོད་ལ་ཡོད་པ་མིན་རྟོག་པ། །
འགྲོ་འདི་ཀུན་ཏུ་རྨོངས་གྱུར་ཏེ། །ཀྱེ་མའོ་མ་རུངས་གྱུར་གྱིས་མེད། ། ད་སེམས་
643



གང་གིས་འགྲོ་བ་འདི་དག་ཐམས་ཅད་བྱེ་བྲག་ཏུ་མི་འགྱུར་བའི་རྩི་སྨན་འགའ་ཡོད་
དམ་སྙམ་མོ།། དེ་འདི་སྙམ་དུ། །སེམས་ཅན་ཐམས་ཅད་ནི་བདག་ཏུ་ལྟ་བ་ལ་
གནས་ཏེ། དེའི་རྐྱེན་གྱིས་གཞན་དུ་རྟོག་ཅིང་ཉོན་མོངས་པ་ཤིན་ཏུ་སྐྱེ། ཉོན།
མོངས་པའི་སེམས་ཀྱིས་ལས་མངོན་པར་འདུ་བྱེད་དེ་རྣམ་པར་སྨིན་པ་འགྲུབ་བོ། །
དེ་བས་ན་བདག་གིས་ཆོས་དེ་རྣམས་ཀྱི་བདག་ཡོངས་སུ་བཙལ་བར་བྱའོ་སྙམ་ནས་
ཀུན་ཏུ་བརྟགས་པ། འགྲོ་འདི་བདག་ཏུ་ལྟ་བ་དང༌། །གཅིག་པུ་རང་དབང་ཅན་
ནོ་ཞེས། ། རྟག་ཅིང་བརྟན་པར་གང་རྟོག་པ། །འདི་ནི་རེ་ཞིག་བརྟག་པར་བྱ། །
འདི་ལྟར་དངོས་པོར་སྣང་བ་ཐམས་ཅད་ནི་གཟུགས་དང་ཚོར་བ་དང་འདུ་ཤེས་
དང་འདུ་བྱེད་དང་རྣམ་པར་ཤེས་པས་བསྡུས་པ་མཐོང་སྟེ། འདི་ཐམས་ཅད་ལ་
ནི་བདག་དང་བདག་གི་བ་མེད་པས་ཏེ། འདི་ལྟར་འབྱུང་དང་འབྱུང་བ་རྒྱུར་
བཅས་པ། །གཟུགས་འདི་རྣམས་ནི་བདག་ཏུ་མི་རུང་སྟེ། ། སྐད་ཅིག་ཙམ་ཡང་མི་
རྟག་འགྱུར་ཕྱིར་རོ། ། བདེ་སྡུག་ཚོར་བའང་བདག་ཏུ་མི་རིགས་ཏེ། ། གཞན་དུ་
རྐྱེན་ལ་སྐྱེས་པར་མཐོང་ཕྱིར་རོ། །འདུ་ཤེས་འདུ་བྱེད་རྣམ་པར་ཤེས་པའང་། །
བདག་གི་མཚན་ཉིད་དུ་ཡང་རུང་མིན་ཏེ། ། གང་ཞིག་ཕྲད་དང་རྐྱེན་ལས་སྐྱེ་བ་
དང༌། །རྣམ་པར་རིག་ཅིང་དེ་དང་དེའོ་ཞེས། །ཉེར་འཇལ་སྤྱོད་ལ་རྟག་པར་གྱུར་
པའང་མེད། །རྒྱུ་རྣམས་ ཐ་དད་ཀྱིས་བསྐྱེད་འབྲས་བུ་རུ། ། གསལ་བ་གང་དེ་་་
གཅིག་གིས་བྱས་པ་མིན། །དེ་ལས་གཞན་དུ་བདག་གི་དངོས་པོ་ཞེས། །བཏགས་
པའང་རི་བོང་རྭ་ཡི་ཁ་དོག་བཞིན། ། ལོག་པར་རྟོག་པའི་མིན་པར་མུ་འགྱུར་་་་
གྲང༌། ། བདག་དེ་རྟག་དང་བྱེད་པོར་འགྱུར་རོ་ཞེས། ། གང་དུ་རྟོག་པ་དེ་དག་
ཕྱུགས་དང་མཚུངས། །གཞན་ཡང་གཟུགས་ནི་སྐྱེ་དང་འགག་པ་ལས། །བདག་དེ་
རྗེས་སུ་འགྲོའམ་མི་འགྲོ་བ། །འགྲོ་ན་རྟག་པའི་མཚན་ཉིད་ཉམས་པར་འགྱུར། །
མི་འགྲོ་ན་ནི་ཐམས་ཅད་བྱེད་པོ་ཞེས། །དེ་ལ་གཞན་དུ་ཅི་ལྟར་བསྐྱེད་པར་ནུས། །
གཟུགས་མེད་ཀུན་ཏུ་སོང་བའི་ནམ་མཁའ་བཞིན། །འདོད་ནའང་ལས་དང་ལས་
ཀྱི་བྱེད་པ་པོར། །བདག་ཏུ་མི་འགྱུར་འདུས་མ་བྱས་པའི་ཕྱིར། །རྫས་སུ་མ་གྲུབ་དེ་
6



ཡང་རྒྱུ་ཉིད་དུ། །འགྲུབ་པར་མི་འགྱུར་མཁའ་ལ་ས་ལུ་བཞིན། །གང་ཞིག་གཞན་
གྱི་རྗེས་སུ་འཇུག་འགྱུར་བ། །དེ་ལ་བདག་གི་མཚན་ཉིད་མི་འཇུག་སྟེ། །འཇིག་
རྟེན་ན་ཡང་བྲན་དང་ཁྱི་བཞིན་མཐོང༌། ། གང་ཞིག་ལས་དང་ལས་ཀྱི་རྣམ་སྨིན་
དག །བདག་གིས་བྱས་ཞེས་འཇིག་རྟེན་གང་རྟོག་པ། །འདི་ཅི་བདག་དེ་དགའ་
དང་ཁྲོ་བ་ཡིས། །འཇིག་རྟེན་བདེ་སྡུག་སྒྲུབ་པར་བྱེད་ན་ཀོ །རྣམ་གཉིས་རྟོག་
པར་བྱེད་དེ་བདག་གཅིག་མིན། །འགྱུར་བ་དང་བཅས་དེ་ལ་རྟག་པའང་མེད། །
བདེ་སྡུག་ངོ་བོ་ཉིད་ཀྱིས་དེ་ལྟ་ན། །བདག་ཏུ་རྟོག་པས་ཐར་པའང་མེད་འགྱུར་
ཞིག ༧ །།ངོ་བོས་གྲུབ་སྟེ་བྱས་པར་གྱུར་པའང་མེད། །དེ་བས་བདག་ཏུ་རྟོག་པ་མུན་
པའི་གླིང༌། །ཆོས་འདི་ཐམས་ཅད་སྟོང་ཞིང་བདག་མེད་པ། །ངོ་བོ་ཉིད་ཀྱིས་རྣམ་
པར་དག་གྱུར་ཏེ། །ཅི་ནས་འགྲོ་འདི་བག་མེད་ཀུན་རྟོག་གིས། །ཉེས་པ་ཚང་ཚིང་
འཐུག་པོར་ཞུགས་པར་གྱུར། །ཀུན་རྫོབ་ཏུ་ཡང་རྟེན་ཅིང་འབྲེལ་བར་འབྱུང་། །
དེ་ཉིད་དབང་གིས་ལས་དང་རྣམ་སྨིན་དང༌། །ཉོན་མོངས་ཀྱིས་ནི་འགྲོ་བ་རབ་ཏུ་
གདུངས། །འདི་འདྲའི་རྨོངས་ཆེན་མ་རིག་མ་གྲོལ་ན། །འདུ་བྱེད་རྐྱེན་ཀྱང་འབྱུང་
བར་ཡོང་མི་འགྱུར། ། དེ་སྤངས་པས་ནི་བདག་མེད་ཐར་འགྱུར་ཞེས། །བློ་གྲོས་
ལྡན་རྣམས་གནས་འདི་བསྟན་པར་རིགས། །དེ་ལྟར་བྱུང་ཆུབ་སེམས་དཔའ་ཆེན་
པོ་བདག་དང་བདག་གི་བ་ཐམས་ཅད་སེལ་བར་བྱེད་པ་རྟེན་ཅིང་འབྲེལ་བར་
འབྱུང་བའི་ཚུལ་གསལ་བར་རྟོགས་པའི་ཏིང་ངེ་འཛིན་གསལ་བར་གྱུར་པ་དེ་ལས་
ལོངས་ནས། དེ་སྙིང་རྗེ་ཆེན་པོའི་སེམས་ཀྱིས་གྲོང་དང་གྲོང་ཁྱེར་དང་ལྗོངས་
དང་ཡུལ་འཁོར་དང་རྒྱལ་པོའི་ཕོ་བྲང་འཁོར་ལ་སོགས་པ་ཐམས་ཅད་དུ་སོང་སྟེ་
སེམས་ཅན་རྣམས་ཀྱི་བསམ་པ་དང་མོས་པ་དང་སྤྱོད་པ་ཅི་ལྟ་བ་བཞིན་དུ་ཆོས་
བསྟན་པས་སེམས་ཅན་ཁྲི་ཕྲག་དཔག་ཏུ་མེད་པ་དག་མི་སྐྱེ་བའི་ཆོས་ལ་བཟོད་པ་
ཐོབ་པར་གྱུར་ཏོ། ། རྒྱལ་བའི་སྲས་རྣམས་འཇིག་རྟེན་དུ། །ཡེ་ཤེས་མཐུ་ཡིས་རབ་
ཏུ་འབར།། རྣམ་པར་དག་པའི་ཤེས་རབ་ཀྱིས། ། ལྟ་བའི་ཐིབས་པོ་སེལ་བྱེད་་་
ཅིང༌། །ཡང་དག་ལམ་ནི་སྣང་བྱེད་པས། ། པདྨའི་གཉེན་མཆོག་ མཚུངས་མེད་
645



བཞིན། །བློ་ལྡན་རྣམས་ནི་གཞན་གྱི་དོན་དུ་སྤྱོད་པ་ན། ། རྣམ་པ་སྣ་ཚོགས་ཚུལ་
གྱིས་ཡེ་ ཤེས་མཐུ་ཡིས་འདིར། ། ཀུན་ཏུ་ཕན་བྱེད་རེ་བ་མེད་པའི་བསམ་པས་་་
འཇིག །ལྷར་བཅས་སྒྲོན་མེ་འཇིག་རྟེན་ཉི་མ་བཞིན་དུ་ལྷམ། །དེ་བས་དེ་དག་
རྗེས་སུ་ཞུགས་ཏེ་བསླབ་བྱ་ཞེས། ། བསྟན་པ་དེ་ལ་བརྩོན་པས་རབ་ཏུ་སྦྱར་བར་
བྱ། །དེ་ལྟ་བས་ན་བྱང་ཆུབ་སེམས་དཔའ་ཆེན་པོ་ཡེ་ཤེས་ཀྱི་མཐུ་ཐོགས་པ་མེད་པ་
རྣམས་ཀྱི་བློ་གྲོས་བསམ་གྱིས་མི་ཁྱབ་བོ་ཞེས་ཡོན་ཏན་བསྔགས་པ་ཉིད་ལ་སྦྱར་བ་
དང༌། བདག་ཏུ་རྟོག་པ་ནི་ལྟ་བ་ངན་པ་ཐམས་ཅད་ཀྱི་གཞིར་གྱུར་པ་ཡིན་པས་
བདག་ཏུ་ལྟ་བ་སྤང་ཞིང་ཆོས་ཐམས་ཅད་བདག་མེད་པ་ཉིད་དུ་རྟོགས་པར་བྱའོ་
ཞེས་ཤེས་རབ་དང་མཐུན་པའི་མདོ་སྡེ་དག་ལའང་སྦྱར་བར་བྱའོ། ། དོན་འདིའང་
བཅོམ་ ལྡན་འདས་ཀྱིས་ གསུངས་ཏེ། ། མོའུ་འགལ་གྱི་བུ་དེ་ ཅི་ སྙམ་ དུ་ སེམས།
དེའི་ཚེ་དེའི་དུས་ན་དྲང་སྲོང་ཕྱི་མའི་མཐའ་སྒྲུབ་པ་ལ་མཁས་པ་ཞེས་བྱ་བར་གྱུར་
པ་དེ་གཞན་ཡིན་པར་སེམས་ན་དེ་དེ་ལྟར་མི་ལྟ་སྟེ། ང་དེའི་ཚེ་དེའི་དུས་ན་དྲང་
སྲོང་ཕྱི་མའི་མཐའ་སྒྲུབ་པ་ལ་མཁས་པ་ཞེས་བྱ་བར་གྱུར་ཏོ། །ངས་ཉོན་མོངས་པ་
དང་ལས་ཀྱི་ཚོགས་འཛོམས་པའི་གཏམ་དེ་ལྟ་བུ་བསྟོན་པས་བདག་ཏུ་ལྟ་བའི་
སེམས་ཅན་ཁྲི་ཕྲག་དཔག་ཏུ་མེད་པ་དག་མི་སྐྱེ་བའི་ཆོས་ལ་བཟོད་པ་ཐོབ་བོ།
མོའུ་འགལ་གྱི་བུ་དེ་ལྟ་བས་ན། བྱང་ཆུབ་སེམས་དཔའ་ཆེན་པོ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པར་འདོད་པས་
ལས་རྣམ་པར་བཞག་པ་གསུམ་ལ་བསླབ་པར་བྱའོ་ཞེས་གསུངས་སོ། །དྲང་སྲོང་གི་
སྐྱེས་པའི་རབས་ཏེ་དགུ་བཅུ་གཉིས་པའོ། ། ། ། ཁོ ག ག་ འགོ 2 ས་
གོ་གསུམ་པ། ཏོག་གི་བློ་གྲོས་ཀྱི་སྐྱེས་པའི་རབས། ཆུ་
༈ སྐྱེས་བུ་དམ་པ་ཡེ་ཤེས་ཀྱི་མཐུ་ཐོགས་པ་མེད་པ་ནི་སངས་རྒྱས་བཅོམ་ལྡན་
འདས་ཀྱི་བསྟན་པ་དང་མཐུན་པར་ཆོས་ཐམས་ཅད་བདག་མེད་པར་སྟོན་ཅིང་སྐྱེ་
བོ་མང་པོའི་དེན་བྱེད་པར་འགྱུར་རོ། །དེ་ཡང་འདི་སྐད་ཐོས་ཏེ། སྔོན་བྱུང་བ་
646



འདས་པའི་དུས་དཔག་ཏུ་མེད་པའི་སྔ་རོལ་ན་ཡང་དག་པར་རྫོགས་པའི་ སངས་
རྒྱས་བཅོམ་ལྡན་འདས་ས་འཛིན་ཞེས་བྱ་བ་འཇིག་རྟེན་དུ་བྱུང་སྟེ། དེ་ཉིད་
ཡོངས་སུ་མྱ་ངན་ལས་འདས་པའི་ཕྱི་མའི་ཚེ་དམ་པའི་ཆོས་ནུབ་ཏུ་ཉེ་བ་ན་ཆོས་
དང་ལྡན་པའི་རྒྱལ་པོ་རྫུ་འཕྲུལ་ཆེ་ལ་མཐུ་ཆེ་ཞིང་གཟི་བརྗིད་ཆེ་བ་ཡང་དག་པའི་
ཡེ་ཤེས་ཀྱིས་སྤོབས་པ་ཐོབ་པ་རྣམས་བྱུང་ངོ༌། ། རྒྱལ་སྲས་རྣམས་ཀྱི་མཛད་པ་རྒྱ་
ཆེན་པོ། །ཕན་བྱེད་མཐུ་ནི་དཔག་ཏུ་མེད་གྱུར་ཏེ། ། ས་བདག་ཚུལ་གྱིས་ས་འདིར་
འགྲོ་བ་ལ། །ཆོས་ཚུལ་ཟབ་མོ་སྟོན་པ་དཔལ་དང་ལྡན། །དེ་ཚེ་ལྷ་དང་མི་རྣམས་
ཐམས་ཅད་ལ། །མཆོག་ཏུ་གྱུར་པའི་རྒྱལ་པོ་རྣམས་བྱུང་སྟེ། ། ཕན་པར་བྱེད་པ།
ལམ་དང་ལམ་མིན་གྱི། ། ཁྱད་པར་སྔོན་དུ་གསལ་བར་གྱུར་པ་སྟོན། །དེའི་ཚེ་མི་
རྣམས་ཀྱིས་ཚེས་བཅོ་ལྔ་ལ་བབ་པའི་ཚེ་ན་སུམ་ཅུ་རྩ་གསུམ་པའི་ལྷ་རྣམས་ཀྱིས་
འདུན་ ཁང་དུ་མིའི་རྒྱལ་ པོ་རྣམས་འགྲོ་ཞིང་ ཆོས་བགྲོ་བར་བྱེད་ པར་ གྱུར་ཏེ།
དེའི་ཚེ་རྒྱལ་པོ་གྲགས་པ་ཆེན་པོ་ཞེས་བྱ་བ་དང༌། རྒྱལ་པོ་ཏོག་གི་བློ་གྲོས་ཞེས་བྱ་
བ་དང༌། དེ་བཞིན་དུ་རྒྱལ་པོ་ཁྱབ་འཇུག་བློ་གྲོས་དང་། རྒྱལ་པོ་ཟླ་བའི་བློ་
གྲོས་དང༌། ། རྒྱལ་པོ་ཐོགས་པའི་བློ་གྲོས་དང་། རྒྱལ་པོ་མེ་ཏོག་གི་བློ་གྲོས་དང༌།
རྒྱལ་པོ་ཤུགས་ཀྱི་བློ་གྲོས་དང༌། རྒྱལ་པོ་སྤྲིན་གྱི་བློ་གྲོས་དང༌། རྒྱལ་པོ་སྐར་
འོད་ཅེས་བྱ་བ་ལ་སོགས་པ་ཁྲི་ཕྲག་དགུ་རྣམས་སུམ་ཅུ་རྩ་གསུམ་པའི་ལྷ་རྣམས་ཀྱི་
འདུན་ཁང་དུ་དོང་སྟེ། སུམ་ཅུ་རྩགསུམ་པའི་ལྷ་རྣམས་དང༌ལྷན་ ཅིག་ ཏུ་ཆོས་
བགྲོ་བར་བྱེད་དེ། ། གྲོགས་པོ་དག་སངས་རྒྱས་འབྱུང་བ་ཤིན་ཏུ་རྙེད་པར་ད་
དཀའ། །བརྒྱ་ལམ་ན་ནི་ཨུ་དུམ་བ་ར་བཞིན། །དེ་བས་ཆོས་ཀྱི་རྗེས་སུ་བསླབ་བྱ་
ཞིང༌། །ཆོས་མ་ཡིན་པ་རིང་དུ་སྤང་བར་བྱ། །ཡང་དག་བདག་མེད་སྨྲ་བ་བསྟེན་བྱ་
ཞིང་། །ཡང་དག་མ་ཡིན་བདག་ལྟ་སྤང་བར་བྱ། ། ཞི་བ་སྨྲ་བ་དག་གི་ཕྱོགས་སུ་
བྱ། ། མ་ཞི་བ་ལ་བརྟེན་པར་བྱ་བ་མིན། ། ངག་ནི་བདེན་པ་ཡོངས་སུ་བསྟེན་བྱ་
ཞིང༌། །ནམ་དུའང་རྫུན་དུ་སྨྲ་བར་མི་བྱའོ། །གཞན་ཡང་གྲོགས་པོ་དག ། སངས་
རྒྱས་བཅོམ་ལྡན་འདས་རྣམས་ནི་བདག་དང་གང་ཟག་ལ་སོགས་པ་བདེན་པར་མི་
647



གསུང་ངོ༌། ། གྲོགས་པོ་དག་སངས་རྒྱས་བཅོམ་ལྡན་འདས་རྣམས་ནི་ཕུང་པོ་དང་
ཁམས་དང་སྐྱེ་མཆེད་རྣམས་ངོ་བོ་ཉིད་ཀྱིས་སྟོང་པར་གསུང་ངོ་ཞེས་བྱ་བ་ལ་སོགས་
པའི་ཆོས་ཀྱི་གཏམ་རྣམས་ཕན་ཚུན་གསལ་བར་སྟོན་པ་ལས། ༣ དེའི་ཚེ་དེར་་་
འདུས་པ་ཡོངས་ སུ་ མ་ སྨིན་ པའི་ ལྷའི་ འཁོར་ མང་ པོས་སྒྲ་གསལ་བར་ སྨྲས་ པ།
གྲོགས་པོ་དག་སྟོང་བ་ཉིད་ལ་ལས་མངོན་པར་འདུ་བྱེད་པ་ཅི་ལྟར་ཡོད། །གལ་ཏེ་
བདག་དང་བདག་གི་མེད་ན་ལྷའི་འཁོར་འདིས་ལས་མངོན་པར་འདུ་བྱ་བ་གང་
གིས་སུམ་ཅུ་རྩགསུམ་གྱི་གནས་སུ་སྐྱེས། ༩ དེ་སྐད་ཅེས་སྨྲས་པ་དང་། གཞན་
ལྷའི་བུ་བསྟན་པ་ལ་རབ་ཏུ་གནས་པ་རྣམས་ཀྱིས་སྨྲས་པ། / གྲོགས་པོ་དག་སངས་
རྒྱས་བཅོམ་ལྡན་འདས་རྣམས་ཀྱི་བསྟན་པ་ལ་སྐུར་བ་མི་འདེབས་ཤིག་གནས་
འདིར་ལྷ་ཡི་བུ་རྣམས་ཀུན། །ལས་ཀྱིས་སྐྱེ་ཞིང་འཆི་བ་ན། །ལྟས་ལྔའི་དང་པོ་སྣང་
བའི་ཚེ། ། བདག་ལ་རང་དབང་མེད་མཐོང་ནས། ། ཀུན་ཏུ་སྡུག་བསྔལ་ཡི་མུག་
འགྱུར། ། དེ་བཞིན་དུ་ནི་སྲོག་འགག་ཅིང༌། །ལྟས་ལྔ་མངོན་པར་ཚང་བའི་ཚེ། །
འཆི་བར་འདོད་དང་འཆི་འཕོ་ཡི། །བདག་ནི་གང་དུའང་དམིགས་མི་འགྱུར། །་
དངོས་རྣམས་བདག་གི་བར་འགྱུར་མེད། ། མི་རྟག་སྟོང་ཞིང་བདག་མེད་པས། །
ཆོས་རྣམས་ཐམས་ཅད་བདག་གིས་སྟོང་། ། དེ་བས་སངས་རྒྱས་རྣམས་ཀྱི་ས་བབས་
གསུང་། ། མཐུ་ལྡན་བདེན་པར་གསུང་བ་ཡིན། །དེ་སྐད་ཅེས་སྨྲས་སོ། ། དེ་ནས་
རྒྱལ་པོ་ཏོག་གི་བློ་གྲོས་ཀྱིས། རྒྱལ་པོ་ཁྲི་ཕྲག་དགུ་པོ་དེ་རྣམས་ལ་འདི་སྐད་ཅེས་
སྨྲས་སོ། །ཀྱེ་མ་ལྷའི་འཁོར་འདི་དག་ནི་མི་མཐུན་པར་སྨྲ་བ་སྟེ། དེ་བཞིན་།
གཤེགས་པའི་བསྟན་པ་མི་ཤེས་པའོ། །བདག་ཅག་རེ་ཞིག་འཛམ་བུའི་གླིང་ཉིད་དུ་
ཆོས་ཡོངས་སུ་བགྲོ་བར་བྱས་ཏེ། ལྷའི་འཁོར་ཕལ་བོ་ཆེ་རྣམས་ནི་ཐེ་ཚོམ་དུ་གྱུར་
ན་མི་རུང་ངོ༌། །ཡང་སྨྲས་པ། འདི་ན་བདག་དང་བདག་གིས་རྟོག་པ་ཅན། །
ཕྱིན་ཅི་ལོག་གི་མུན་པས་དཀྲིས་པ་གང༌། །རྒྱལ་བའི་བསྟན་པ་ཟབ་མོ་མི་ཤེས་ཏེ། །
བདུད་ཀྱི་འཆིང་བས་གཡང་སར་ལྷུང་བར་གྱུར། །དེ་བས་ཅི་ནས་ཆོས་ཚུལ་བསྟན་
ནས་ནི། །བག་དང་ལྡན་པས་གཞན་གྱི་དོན་སྤྱད་ཀྱི། །བག་མེད་པས་ནི་ཉེས་པའི་
648



འབྱུང་ཁུངས་འགྱུར། །དེ་སྐད་ཅེས་སྨྲས་པ་དང༌། དེ་ནས་འཁོར་འདུས་པ་དག་
ཕྱོགས་གཅིག་ཏུ་འདུག་སྟེ། རྒྱལ་པོ་ཏོག་གི་བློ་གྲོས་ལ་འདི་སྐད་ཅེས་སྨྲས་སོ། །
ཁྱོད་ནི་ཡུལ་དབུས་ལེགས་སྐྱེས་ཤིང༌། ། ཤེས་རབ་ ལྡན་ ཞིང་ དབང་པོ་དུལ། །
གསལ་བྱེད་ཉིན་མོར་བྱེད་པ་བཞིན། ། ཕན་བྱེད་ཆོས་ཀྱི་དོན་ཀུན་རིག །དེ་བས་
ཁྱོད་ཀྱིས་བསྟན་པ་བཞིན། །ཚུལ་བཞིན་བགྱི་བའི་དུས་ལགས་སོ། །དེ་སྐད་ཅེས་
གསོལ་ནས། །ཞུ་ཡང་རྒྱལ་པོ་ཏོག་གི་བློ་གྲོས་ཀྱིས་སྨྲས་པ། རེ་ཞིག་དམ་པའི་ཆོས་
ཡོངས་སུ་བགྲོ་བའི་ཕྱིར། ཁྱེད་རྣམས་ལས། །གང་མཁས་ཤིང་གསལ་ལ་་་་
འཛངས་པ་སྤྱོད་པ་དང་ལྡན་པ་བསྒྲུབ་པར་བྱ་བ་དང་བསྒྲུབ་པར་བྱ་བ་མ་ཡིན་པ་
གསལ་བར་ཤེས་པ། ཤར་ཕྱོགས་དང་ལྷོ་ཕྱོགས་དང་ནུབ་ཕྱོགས་དང་བྱང་ཕྱོགས་
ཀྱི་རྒྱལ་པོ་རྣམས་ལས། ཉི་ཤུ་རྩ་ལྔ་ལྔ་ཤོག་ཆོས་ཀྱི་ཚུལ་བགྲོ་བར་བྱའོ། །དེ་ནས་
རྒྱལ་པོ་དེ་དག་གིས་ཚུལ་བཞིན་དུ་འཚལ་ཞེས་རྒྱལ་པོ་ཏོག་གི་བློ་གྲོས་ལྟར་མཉན་
ནས། ། རྒྱལ་པོ་དེ་དག་དང་ལྷན་ཅིག་ཏུ། །རང་གི་བསོད་ནམས་ཀྱི་མཐུའི་རྫུ་
འཕྲུལ་གྱིས།། བྱ་ངང་པའི་རྒྱལ་པོ་བཞིན་དུ་ནམ་མཁའ་ལ་སོང་སྟེ་གངས་རིའི་
རྒྱལ་པོ་ལ་ཡང་དག་པར་གནས་སོ། ། དེ་དག་གི་ཕྱི་བཞིན་དུ་དམ་པའི་ཆོས་ལ་
མངོན་པར་དགའ་བའི་ལྷ་དེ་དག་འབྲང་བར་གྱུར་ཏོ། །གང་དུ་དེ་རྣམས་གནས་
གྱུར་པ། །དེ་ནི་ལྷ་རྣམས་ཀྱིས་བྱས་པ། །བཀོད་པའི་ཁྱད་པར་དེ་དང་དེ། ། ཆེད་
དུ་བྱས་ པར་ གྱུར་ པ་ བཞིན། ། རིན་ཆེན་སྣ་ཚོགས་འོད་འབར་ ལས་ གྲུབ་ པ། །
གཞལ་མེད་ཁང་མཛེས་རབ་ཏུ་བཀྲ་བོ་སྤྲུལ། །རྒྱན་རྣམས་ཀུན་གྱིས་རབ་ཏུ་མཛེས་
བྱས་པ། ། རིན་ཆེན་རྒྱན་ཕྲེང་ལྷབ་ལྷུབ་ཀྱིས་སྤྲས་པའི། །ཆོས་ཀྱིས་སེངྒེའི་ཁྲི་སྟན་
མངོན་པར་སྤྲུལ། །ལྷ་དང་ལྷ་མོ་དགའ་བས་བསྐུལ་བའི་གདོང༌། ། མཛེས་པའི་རྣ་
ཆ་གཡོ་བས་རབ་ཏུ་བཏུད། །སྐྱེད་མོས་ཚལ་དང་ཀུན་དགའི་རྫིང་བུ་དང༌། །རིན་
ཆེན་ལྗོན་པ་པདྨས་རབ་ཏུ་གང༌། །ལུས་ཀྱི་ཡོན་ཏན་གསལ་བས་རབ་བརྒྱན་པ། །
བྱ་དང་རི་དྭགས་བུང་བ་མྱོས་པས་གང་། ། ལྷུང་ལྷུང་སྒྲ་འབྱིན་སིལ་སྙན་འདྲ་བར་
སྒྲོགས། ། དེ་ལྟར་མཆོད་པའི་ཁྱད་པར་དུ་མི་རྣམས། །གངས་ཀྱི་རི་བོ་དེ་ལ་གྲུབ་
649



པར་གྱུར། ། དེ་ལྟར་རྒྱལ་པོ་ཏོག་གི་བློ་གྲོས་ལ་སོགས་པ་དེ་རྣམས་ལྷ་རྣམས་ཀྱིས་
སྤྲུལ་བའི་འཁོར་གྱི་ཁྱམས་དེར་སོ་སོའི་སྟན་བཤམས་པ་ལ་འཁོད་དོ། །དེའི་ཚེ་ལྷ་
རྣམས་ཀྱིས་ དེ་ དག་ ལ་ མཆོད་ པའི་ལས་ཀྱི་ཕྱིར་བརྩོན་ པར་ བྱེད་ པར་ གྱུར་ཏེ།
རྒྱལ་པོ་ཏོག་གི་བློ་གྲོས་གང་ལ་འཁོད་པའི་ཁྲི་དེ་རིན་པོ་ཆེ་སྣ་བདུན་ལས་མངོན་
པར་གྲུབ་པར་སྤྲུལ་ཏོ། །ལྷའི་མེ་ཏོག་མན་ད་ར་བ་ལ་སོགས་པས་མཆོད་ཅིང་། །རེ་
ཞིག་འཛམ་བུའི་གླིང་དུ་དམ་པའི་ཆོས་ནུབ་པར་མི་འགྱུར་རོ་སྙམ་དུ་སེམས་ཤིང་
ཡིད་དགའ་བས་དམ་པའི་ཆོས་མཉན་པའི་ཕྱིར་འཁོད་པར་གྱུར་ཏོ། །དེ་ནས་རྒྱལ་
པོ་ཏོག་གི་བློ་གྲོས་སེངྒེའི་ཁྲི་དེ་ལ་འདུག་སྟེ་སེངྒེ་ལྟར་བག་ཚ་བ་མེད་པས་ཕྱོགས་
བཅུའི་དེ་བཞིན་གཤེགས་པ་རྣམས་ལ་ཕྱག་འཚལ་ལོ་ཞེས་བརྗོད་ནས་དམ་པའི་
ཆོས་བགྲོ་བའི་དོན་དུ་རྒྱལ་པོའི་ཕོ་ཉ་ཞིག་ལ་སྨྲས་ཏེ། གྲོགས་པོ་གངས་རིའི་རྒྱལ་
པོའི་རྩེ་མོ་ན་དྲང་སྲོང་དགེ་བའི་བློ་གྲོས་ཞེས་བྱ་བ་མཁས་ཤིང་གསལ་བ་དམ་པའི་
ཆོས་མཐོང་བ་ཞིག་ཡོད་ཀྱིས་དེར་སོང་ལ་རྒྱལ་པོའི་འདུས་པ་རྣམས་ཁྱོད་མཐོང་
བར་འཚལ་ཞེས་སྨོས་ཤིག དེ་ནས་རྒྱལ་པོའི་ཕོ་ཉ་དེས། །མྱུར་བར་གངས་རིའི་
རྩེ་མོ་ག་ལ་བ་དེར་ སོང་སྟེ་དྲང་སྲོང་དེའི་རྐང་པ་ལ་ ཕྱག་འཚལ་ ནས་ སྨྲས་པ།
དྲང་སྲོང་ཆེན་པོ་གསན་དུ་གསོལ། །འཇིག་རྟེན་འདྲེན་པ་བཅོམ་ལྡན་འདས། །
དེས་ནི་མྱ་ངན་འདས་པ་ཡི། །བསྟན་པ་སེམས་ཅན་ཕན་བྱེད་པ། །དེ་ཡང་ཡོངས་
སུ་གཏུགས་པར་གྱུར། ། དེ་ཡི་དབང་གིས་ ས་ བདག་རྣམས། ། ཆོས་ཀྱི་དོན་དུ་
འདུས་གྱུར་ཏེ། ། ཁྱོད་ནི་མཐོང་བར་འཚལ་ལོ་ཞེས། །ཡིད་ནི་རྩེ་གཅིག་ལྡན་པར་
མཆིས། །དེ་བས་ཆོས་ཀྱི་དོན་བརྩོན་པ། །བརྟུལ་ཞུགས་མ་ཉམས་པདྨའི་སྤྱན། །
བདག་གིས་རྩོལ་བ་དོན་ཡོད་མཛོད། ། དེ་སྐད་ཅེས་གསོལ་བ་དང༌། དྲང་སྲོང་
དེས་དེ་བཞིན་གཤེགས་པ་ཡོངས་སུ་མྱ་ངན་ལས་འདས་ཤིང་སྙིགས་མའི་དུས་ཀྱི་
མཚན་ཉིད་ཤེས་ནས་སྙིང་རྗེའི་དབང་གིས་མཆི་མ་བྱུང་སྟེ། སྙིང་རྗེའི་སྤྲིན་གྱིས་
མངོན་བསྐྱོད་པའི། །མཆི་མའི་ཐིགས་པ་དེ་ཡི་རྒྱུན། ། གངས་རིའི་རྩེ་མོར་ལྷུང་བ་
ལས། ། ཉི་མའི་འོད་ཀྱིས་ཕོག་པ་བཞིན། ། གངས་རིའི་རྩེ་མོ་རབ་ཉམས་པར། །
650



མངོན་དུ་ཞུ་བར་གྱུར་ཞེས་གྲགས། །དེ་ནས་དྲང་སྲོང་ཆེན་པོ་དེས་ཕོ་ཉ་དེ་ལ་སྨྲས།
པ། གྲོགས་པོ་གལ་ཏེ་དེ་བཞིན་གཤེགས་པ་མཐོང་བའམ་ཐོས་པའི་སེམས་ཅན་
འགའ་ཡོད་ནའང་དམ་པའི་ཆོས་གནས་ཏེ། དེ་བས་ན་ཁྱོད་སོང་ཞིག་ཁོ་བོ་མི་
འགྲོའོ། །དེ་ཅིའི་ཕྱིར་ཞེ་ན།། = དེ་བཞིན་གཤེགས་པའི་ཞི་བའི་གནས་བཏང་ནས་
འདུ་འཛིར་འཇུག་པར་བྱེད་པ་ནི་ཚུལ་དང་གནས་མ་ཡིན་ནོ། །བསྟན་པའི་དོན་ནི་
རབ་ཏུ་ཞི་བ་ཡིན། །འགྲོ་བ་རྣམས་ནི་ཅ་ཅོའི་རང་བཞིན་ཏེ། །འདོད་པ་རྣམས་ནི་
དུས་ཀྱི་བ་མོ་བཞིན། ། ཞི་བའི་འབྲས་བུ་ཉམས་པར་བྱེད་པར་འགྱུར། ། དེ་བས་
བསམ་གཏན་ཞི་བ་ཡོངས་སྤངས་ནས། །འདུ་འཛིའི་གནས་སུ་འཇུག་པར་མི་བྱེད་
དོ། །དེ་ནས་ཡང་ཕོ་ཉས་སྨྲས་པ། དྲང་སྲོང་ཆེན་པོ་ལྷ་རྣམས་བདག་ཡོད་དོ་
བདག་མེད་དོ་ཞེས་ཐ་དད་པར་སྨྲ་བར་གྱུར་ཏེ། དེའི་དབང་གིས་གནས་འདི་
ཁྱོད་ལ་འདྲིའོ། །དེས་སྨྲས་པ། གལ་ཏེ་བདག་རྟག་པ་གཅིག་པུ་རང་དབང་ཅན་
ཡོད་ན་སེམས་ཅན་འདི་དག་སྐྱེ་བ་དང་འཆི་བ་ཀུན་ཏུ་འབྱུང་བར་མི་རིགས་ཏེ།
མི་ཉག་ཅིང་བརྟན་པ། » བདག་དང་བདག་གི་བ་མེད་པ་ལ་ཡོད་པར་འཁྲུལ་བས་
ཁམས་གསུམ་ཀུན་ཏུ་འཆིང་བར་གྱུར་པ་སྟེ་དེ་བས་ན་འདི་ལ་དོན་དུ་བདག་མེད་
དོ། ། རྟེན་ཅིང་འབྲེལ་བར་འབྱུང་བའི་ཆོས། །མ་རྟོགས་བདག་དང་བདག་གིར་
བཅིངས། །སྟོང་ཞིང་བཟོད་ནས་ཞི་བས་ན། །འདི་ལ་ཆོས་རྣམས་གཟུགས་བརྙན་
བཞིན། །དེ་བས་བློ་གྲོས་ལྡན་པ་རྣམས། །ཆོས་ཀུན་བདག་མེད་མངོན་དུ་བྱ། །དེ་
སྐད་ཅེས་སྨྲས་པ་དང་། ཕོ་ཉ་བ་དེ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་
མ་དང་བྲལ་བ་རྣམ་པར་དག་པ་ཐོབ་བོ། །དེ་ནས་དེ་དམ་པའི་ཆོས་ཀྱི་མཐུས་ཡིད་
དགའ་བ་དང་བདེ་བ་ཁྱད་པར་ཅན་ཐོབ་སྟེ། སྐད་ཅིག་དེ་ལ་བྱ་ངང་བའི་རྒྱལ་བོ་
ལྟར་ནམ་མཁའ་ལ་འཕགས་ཏེ། རྒྱལ་པོའི་འདུས་པ་ག་ལ་བ་དེར་འོངས་སོ། །དེ་
སངས་རྒྱས་ཀྱི་མཐུས་བར་སྣང་དེ་ཉིད་ལས། ཚིགས་སུ་བཅད་པའི་སྒྲ་དབྱངས་
ཕྱུང་བ། ཨེ་མའོ་གྲོགས་དག་དམ་པའི་ཆོས་གནས་ཏེ། །བསྐལ་པ་བྱེ་བ་ཁྲག་ཁྲིག་
རྙེད་དཀའ་བ། །འགྲོ་བ་སིམ་བྱེད་བདུད་རྩིའི་དྲི་མེད་མཆོག །བསྟན་པ་དེ་ནི་
651



བརྩོན་འགྲུས་ལྡན་ལ་འབར། ། སྟོང་ཞིང་ཞི་བའི་བཟོད་ལ་གང་བརྩོན་པ། ། དེ་
དག་རྣམས་ཀྱིས་བསྟན་པའི་སྙིང་པོ་ལེན། །གང་ཞིག་ལེ་ལོའི་མུན་པས་ཟིལ་མནན་
པ། །བདག་ཏུ་རྟོག་པ་དེ་དག་ཤིན་ཏུ་ཉམས། །འདི་ན་ཆོས་རྣམས་སྟོང་ཞིང་ཞི་
བས་ཏེ། །བདག་དང་བདག་གིར་བདེན་པ་ཅུང་ཟད་མེད། ། སུ་དག་ཆོས་ཀུན་
རྟེན་ཅིང་འབྲེལ་འབྱུང་བར། །མི་རྟག་སྡུག་བསྔལ་བདག་མེད་རང་བཞིན་དུ། །
རྟོག་པ་དེ་ནི་འཆིང་བ་རབ་བཅད་ནས། །རྒྱལ་བའི་བསྟན་ལ་བྱ་བ་ཤིན་ཏུ་བྱས། །
དེ་སྐད་ཅེས་སྨྲས་པའི་སྒྲ་དེ་ཕྱོགས་ཐམས་ཅད་དུ་ཐོས་པར་གྱུར་ཏེ་གང་གིས་ཐོས་
པའི་སེམས་ཅན་དེ་དག་ཐམས་ཅད་ཀྱང་ཆོས་ཐམས་ཅད་སྟོང་ཞིང་བདག་མེད་
པའོ། །འདུས་བྱས་ཐམས་ཅད་ནི་མི་རྟག་པའོ། ། སྲིད་པར་སོང་བ་ཐམས་ཅད་ནི་
སྡུག་བསྔལ་བའོ། །མྱ་ངན་ལས་འདས་པ་ནི་ཞི་བའོ། །ཞེས་ཤེས་ཤིང་ཁོང་དུ་ཆུད་
པར་གྱུར་ཏེ་ཐམས་ཅད་ཀྱང་བླ་ན་མེད་པའི་བྱང་ཆུབ་ཏུ་ངེས་པར་གྱུར་ཏོ་ཞེས་
གྲགས་སོ། ། རྒྱལ་བའི་སྲས་རྣམས་རྟག་ཏུ་ཆོས་ཀྱི་དོན་བརྩོན་པ། ། དེ་དང་དེ་ཡིས་
ཕན་བྱེད་མཐུ་རྣམས་རྒྱ་ཆེ་ཞིང་། །བདག་ལྟའི་ཉེས་ཚོགས་ཚང་ཚིང་ནགས་ཚལ་
རབ་འབར་བས། །ཡེ་ཤེས་མཐུས་མཛད་ཐལ་བའང་ལུས་པར་མི་འགྱུར་ཞེས། །
ལྷར་བཅས་འཇིག་རྟེན་ལྷ་ཡི་རྔ་སྒྲ་བཞིན་དུ་གྲག །དེ་བས་མཚུངས་མེད་རྒྱལ་
སྲས་སྤྱོད་པ་རྨད་དུ་བྱུང༌། །དེ་ལྟ་བུའི་དོན་དེ་ཡང་བཅོམ་ལྡན་འདས་ཀྱིས་བཀའ་
སྩལ་པ། མོའུ་འགལ་གྱི་བུ་ཁྱོད་ཅི་སྙམ་དུ་སེམས། དེའི་ཚེ་ང་རྒྱལ་པོ་ཏོག་གི་བློ་
གྲོས་ཞེས་བྱ་བར་གྱུར་ཏེ། ངས་སྐྱེ་བོ་ཐམས་ཅད་ཆོས་ལ་རབ་ཏུ་བཀོད་དོ། །
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་སྙིང་རྗེ་ཆེན་པོའི་
ཤུགས་ཀྱིས་སྒྲ་དེ་གོ་བར་བྱས་ཏེ་སངས་རྒྱས་ཀྱི་བསྟན་པ་ལ་སེངྒེའི་སྒྲ་བསྒྲགས་སོ་
ཞེས་གསུངས་སོ། །དེ་ལྟ་བས་ན་སྐྱེས་བུ་དམ་པ་ཡེ་ཤེས་ཀྱི་མཐུ་ཐོགས་པ་མེད་པ།
རྣམས་ནི་འཇིག་རྟེན་ཐམས་ཅད་ལ་སྟོན་པར་འགྱུར་ཞིང་མཚུངས་པ་མེད་པ་ཡིན་
ནོ། །བདག་ཅག་གི་སྟོན་པ་བཅོམ་ལྡན་འདས་འདི་ནི་སྔོན་རྒྱལ་པོ་ཏོག་གི་བློ་གྲོས་
སུ་གྱུར་པ་ནའང་དེ་ལྟ་བུའི་ཡེ་ཤེས་ཀྱི་མཐུ་ཐོགས་པ་མེད་པ་དང་ལྡན་ན་མངོན་
652



པར་རྫོགས་པར་སངས་རྒྱས་ནས་ལྟ་སྨོས་ཀྱང་ཅི་དགོས་ཞེས་སངས་རྒྱས་ཀྱི་ཕན་
ཡོན་བསྔགས་པ་ལའང་བརྗོད་པར་བྱའོ། ། ཏོག་གི་བློ་གྲོས་ཀྱི་སྐྱེས་པའི་རབས་ཏེ་
དགུ་བཅུ་གསུམ་པའོ། ། ། །
ལ།
གོ་བཞི་བ། སྔོ་བསངས་ཀྱི་སྐྱེས་པའི་རབས། །
ཀྱི་བྱ༑ སྐྱེས་བུ་དམ་པ་ཤེས་རབ་ཀྱི་མཐུ་ཐོགས་པ་མེད་པ་རྣམས་ནི་འཇིག་རྟེན་
སྟོན་པར་འགྱུར་ཞིང་ཤེས་བྱའི་ཡུལ་ཐམས་ཅད་ལ་སྐད་ཅིག་གིས་རྟོགས་པའི་ཡེ་
ཤེས་འཇུག་གོ །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ནི་
འཛམ་བུའི་གླིང་འདི་ཉིད་དུ་དྲང་སྲོང་སྣང་བ་ཞེས་བྱ་བ་དང་བྲམ་ཟེ་སྔོ་བསངས་
ཞེས་བྱ་བ་བྱུང་ངོ་ཞེས་ གྲགས་སོ། ། འཇིག་རྟེན་ཕན་པར་བརྩོན་བྱེད་དམ་པ་
རྣམས། ། ཤེས་རབ་མཐུ་ཡིས་བློ་གྲོས་རྒྱ་ཆེ་ཞིང་། ། བརྩོན་འགྲུས་སྟོབས་ཀྱིས་་་
འཇིག་རྟེན་བླ་མར་སྟོན། ། ལྷག་པའི་བསམ་གཏན་ཡོངས་སུ་སྤྱོད་ ཅིང་ཞི། །ཇི་
ལྟར་རྒྱ་མཚོའི་འཇིང་རྣམས་རྒྱ་ཆེ་ཡང་། །ཐིགས་པའི་ཚད་ཀྱིས་བགྲང་བར་མི་སྤྱོད་
པ། །དེ་བཞིན་འདིར་ཡང་རྒྱ་མཚོ་ཆེན་པོ་ཞེས། །ཡེ་ཤེས་མཐུ་ནི་དཔག་ཏུ་མེད་པ་
ཡིན། །དེ་འདྲའི་རྒྱལ་སྲས་མཐུ་ཆེན་ལྡན་པ་རྣམས། །འཇིག་རྟེན་ཚུལ་དང་མཐུན་
པའི་སྤྱོད་བཟུང་སྟེ། །འདུལ་བའི་ཐབས་ཀྱིས་རྣམ་ཐར་རྒྱ་ཆེན་སྟོན། །ཉོན་མོངས་
སྲིད་པའི་རླན་དང་བྲལ་གྱུར་ཀྱང་། །འཁོར་བའི་རྒྱ་མཚོར་ཉིད་ཀྱི་ཆུ་སྐྱེས་དག །
གསལ་བར་སྟོན་ཅིང་བློ་ཡི་ཟེའུ་འབྲུ་རྣམས། ། འཇིག་རྟེན་རྒྱན་ཕྱིར་དགོད་པ་
བཞིན་དུ་འཛུམ། ། དེའི་ཚེ་དེའི་དུས་ན་འཛམ་བུའི་གླིང་འདི་ཉིད་ན་ཤིང་ནྱ་གྲོ་
དྷའི་རྒྱལ་པོ་བཟང་པོ་ཞེས་བྱ་བ་ཡལ་ག་དང་འདབ་མ་མང་པོས་གཡོགས་པ་ལྗོན་པ་
ཐམས་ཅད་ཀྱི་རྒྱལ་པོ་ལྟ་བུ་དེའི་ཡལ་ག་དང་ལོ་མའི་ཚོགས་རྣམས་ནི་སོས་ཀའི་ཆར་
སྤྲིན་སྔོན་པོ་རབ་ཏུ་སྤུངས་པ་ལྟ་བུ། རྩ་བ་ཤིན་ཏུ་བརྟན་ཞིང་ཡལ་ག་ཤིན་ཏུ་
འབྱེས་པ་ཁོ་ར་ཁོར་ཡུག་ཏུ་ནི་རླུང་གྲགས་གཅིག་ཁྱབ་པར་གནས་པར་གྱུར་ཏེ་དེའི་
ལོ་མའི་ལྡིང་ཁང་ནི་དཀའ་ཐུབ་ཅན་རྣམས་ཀྱི་གནས་སུ་རུང་བར་གྱུར་ཏོ། །དེར་
653



དྲང་སྲོང་སྣང་བ་ཞེས་བྱ་བ་དེ་བསམ་གཏན་བྱེད་ཅིང་གནས་པ་ལས་དེ་མངོན་པར།
ཤེས་པ་ཐོབ་པར་གྱུར་ཏོ། ། གང་ན་ཤིང་དྲུང་ཉམས་དགའ་བ། །འདུ་འཛིའི་སྐྱེ་
བོས་རྣམ་དབེན་ཞིང་། །ནགས་ཚལ་སྡུག་གུའི་ཕྲེང་བ་དང༌། །མེ་ཏོག་ཚོགས་ཀྱིས་
ལེགས་བརྒྱན་པ། །དག་པའི་ཆུ་གཙང་སྔོན་པོ་དག །བསིལ་ཞིང་ཡང་ལ་བདུད་
རྩི་མཚུངས། ། ཕྱོགས་རྣམས་རབ་ཏུ་གསལ་བྱེད་པའི། ། པདྨའི་གཉེན་མཆོག་དེ་
དང་ནི། །མཚན་མོའི་གསལ་བྱེད་སྐར་མར་བཅས། །མཐུ་ཡིས་བསྐྱོད་པར་མི་ནུས་
པའི། །གནས་སུ་རྣལ་འབྱོར་བརྩོན་པ་ལས། །ཉོན་མོངས་རྙོག་པ་རབ་ཞི་ཞིང་། །
ཤེས་བྱའི་གཟུགས་རྣམས་གསལ་བྱེད་པ། ། འདི་ཡང་བསམ་ གཏན་ཚུལ་ཡིན་་་
ཞེས། །བསྟན་བཅོས་གཉིས་ཀར་གྲགས་པ་ཡིན། ། དེ་ལྟར་དྲང་སྲོང་སྣང་བ་དེ་
མངོན་པར་ཤེས་པའི་མཐུས་ཤིང་ནྱ་གྲོ་དྷའི་རྒྱལ་པོ་དེའི་ཡལ་ག་དང་འདབ་མ་
གྲངས་སུ་བྱ་བར་འདོད་ནས་མངོན་པར་ཤེས་པས་རྟོག་པ་ལ་ཞུགས་སོ། ། དེས་ལོ་
བཅུ་གཉིས་དང་ཞིག་བདུན་གྱིས་ཤིང་གི་རྒྱལ་པོ་དེའི་འདབ་མའི་གྲངས་ཤེས་པར་
གྱུར་ཏོ། །དེ་ནས་དུས་གཞན་ཞིག་ན། ] བྲམ་ཟེའི་མཆོག་སྔོ་བསངས་ཞེས་བྱ་བ་དེ་
གྲོང་ཁྱེར་ནས་ཁ་ཟས་བླངས་ཏེ་ཉིན་མོ་གནས་པར་བྱ་བའི་ཕྱིར་ཤིང་ནྱ་གྲོ་དྷའི་རྒྱལ་
པོ་བཟང་པོ་གང་ན་བ་དེར་སོང་སྟེ་ཕྱོགས་གཅིག་ཏུ་འདུག་ནས་ཟས་ཀྱི་བྱ་བ་བྱས་
ཏེ། དེ་ནས་དྲང་སྲོང་སྣང་བ་གང་ན་བ་དེར་སོང་སྟེ་ཕྱིན་ནས། མངོན་སུམ་དུ་
ཡང་དག་པར་དགའ་བ་དང་མགུ་བར་འགྱུར་ཞིང་ཡིད་དུ་འོང་བའི་གཏམ་མང་དུ་
བྱས་ཏེ་ཕྱོགས་གཅིག་ཏུ་འདུག་གོ །དེ་ནས་དྲང་སྲོང་སྣང་བ་ཞེས་བྱ་བ་དེས་བྲམ་
ཟེ་སྔོ་བསངས་ལ་འདི་སྐད་ཅེས་སྨྲས་སོ། །ཀྱེ་བྲམ་ཟེ་ཆེན་པོ་མིའི་འཇིག་རྟེན་གྱི་
སེམས་ཅན་གྱི་རིགས་ན་གང་ཤིང་ནྱ་གྲོ་དྷའི་རྒྱལ་པོ་འདིའི་འདབ་མའི་གྲངས་དུ་
ཡོད་པ་བརྩི་བའམ་རྟོགས་པར་བྱེད་པའམ་ཤེས་པར་བྱེད་ནུས་པའི་སེམས་ཅན་
དག་ཡོད་དམ། བྲམ་ཟེས་སྨྲས་པ། བཙུན་པ་མཆིས་སོ། ། དྲང་སྲོང་གིས་སྨྲས་
པ། བྲམ་ཟེ་གང་ཡིན། བྲམ་ཟེས་སྨྲས་པ། བཙུན་པ་བདག་གིས་བགྲང་བར་
བགྱིའོ། ། དྲང་སྲོང་གིས་སྨྲས་པ། ཀྱེ་བྲམ་ཟེ་ཆེན་པོ་དེ་དེའི་ཕྱིར་ གྲོངས་ ཤིག།
654



དེ་ནས་བྲམ་ཟེ་སྔོ་བསངས་ཤིང་ལྗོན་པ་དེ་ལའང་མི་ལྟ་འདབ་མ་རྣམས་ལའང་མི་
བགྲང་བར་སྐད་ཅིག་ཙམ་ལ་ཏིང་ངེ་འཛིན་གྱི་མཐུས་འདབ་མ་རྟོག་པ་ལ་ཞུགས་
ནས། །དེའི་ཚེ་ཚིགས་སུ་བཅད་པ་འདི་དག་སྨྲས་སོ། །དྲང་སྲོང་ཆེན་པོ་ཁྱོད་ཉོན་
ཅིག །ཤིང་གི་རྒྱལ་པོ་འདི་ལ་ཡང་། །མི་འཁྲུག་དྲུག་ཅུ་ཡང་སྟེངས་ཕྲག །བཅུ་
དྲུག་དང་ནི་ཁྱད་ཕྱིན་ཕྲག །བཅུ་གསུམ་དག་དང་དཀྲིས་པ་ཕྲག །དགུ་བཅུ་
རྩ་དྲུག་ཁྲག་ཁྲིག་ཕྲག །སུམ་ཅུ་དང་ནི་ཐེར་འབུམ་ཕྲག་ །བརྒྱ་སྟོང་དང་ཡང་
བྱེ་བ་ཕྲག །དགུ་བཅུ་རྩ་གཉིས་འདབ་འདི་མཆིས། །བྲམ་ཟེ་དམ་པ་བདག་གིས་
འཚལ། །དེ་སྐད་ཅེས་སྨྲས་པ་དྲང་སྲོང་སྣང་བས་ཐོས་ནས་ཡིད་ལ་ཡ་མཚན་ཆེ་
བར་གྱུར་ཏེ། བྲམ་ཟེ་སྔོ་བསངས་ལ་སྨྲས་པ། བྲམ་ཟེ་ཆེན་པོ་ལེགས་སོ་ལེགས།
ཁྱོད་ནི་བདེན་པའི་ཚིག་སྨྲ་བ། །ལེགས་སོ་ལེགས་སོ་འདི་བདེན་ནོ། །བློ་གྲོས་ཆེན་
པོ་བྲམ་ཟེའི་མཆོག །བདག་ནི་མངོན་ཤེས་མཐུ་ཡིས་ནི། །ལོ་ནི་འཁྱུད་འཁོར་
བཅུ་གཉིས་དང༌། ། ཉི་མ་བདུན་གྱི་བར་དུ་ནི། །འདབ་མ་རྣམས་ནི་བདག་གིས་
བགྲངས། །གཙོ་བོ་ཁྱོད་ཀྱིས་སྐད་ ཅིག་མཁྱེན། ། ཁྱོད་ནི་གཟིགས་པ་མི་མཛད་
ཅིང་། །བགྲང་བར་མི་མཛད་སྐད་ཅིག་ཏུ། །འདབ་མ་རྟོག་པའི་རྗེས་སུ་ཞུགས། །
མཁྱེན་འདི་ཉིད་ཀྱིའམ་ལྷ་ཡིས་བསྟན། །བྲམ་ཟེ་བདག་ལ་དོན་འདི་གསུངས། །སྔོ་
བསངས་ཀྱིས་སྨྲས་པ། ཀྱེ་བཙུན་པ་ཆེན་པོ་གསོན་ཅིག །འདི་ནི་ལྷ་ཡིས་སྨྲས་
མིན་བདག་གིས་ཏེ། ། བདག་ཚིག་བདེན་པའི་རྗེས་འབྲང་དོན་བཞིན་འཇུག །
ནམ་མཁའ་ཟད་ཅིང་གྲུམ་པར་གྱུར་སྲིད་ཀྱང་། །ཁོ་བོ་རྫུན་དུ་སྨྲ་བར་མི་སྲིད་དོ། །
དེ་སྐད་ཅེས་སྨྲས་པ་དང་། དྲང་སྲོང་སྣང་བ་མཆོག་ཏུ་ཡིད་དགའ་བ་དང་མགུ་བ་
སྐྱེས་ནས་བདག་ཉིད་ཆེན་པོ་དེའི་རྨད་དུ་བྱུང་བའི་ཡོན་ཏན་གྱི་ཁྱད་པར་དེ་ལ་
མངོན་པར་བསྟོད་པའི་ཆེད་དུ་བརྗོད་པ་འདིས་ཆེད་དུ་བརྗོད་པར་རིགས་སོ། ། ཨེ་
མའོ་རླབས་ཆེ་ཨེ་མའོ་ཁྱད་པར་ཆེ། །ཁྱོད་ནི་ཡེ་ཤེས་ཚོགས་ཀྱིས་ཆེ་བ་སྟེ། །གང་གི་
དྲང་སྲོང་མངོན་ཤེས་བརྟན་པའི་མཐུས། ། ཉི་མ་བདུན་དང་ལོ་ནི་བཅུ་གཉིས་
སུ། ། རྟོག་ཅིང་དཔྱད་པས་བགྲང་བར་བྱས་པ་ཡང༌། ། སྐད་ཅིག་གིས་ནི་སྒྲིབ་པ་
655



མེད་མཁྱེན་ནས། །ཇི་བཞིན་གསལ་བར་ སྟོན་པའི་ཡེ་ཤེས་འདི། ། ལྷ་ཀླུ་མི་ཡི་
འཇིག་རྟེན་ཐམས་ཅད་དུ། ། སྙང་བར་བྱེད་པ་གཞན་དུ་ཡོད་མ་ལགས། །ཉི་མའི་
དཀྱིལ་འཁོར་འོད་ཟེར་མཐུ་ཡིས་ནི། ། གླིང་རྣམས་ཀུན་ ཏུ་ གསལ་བར་བྱེད་མ་
ལགས། །ཁྱོད་ཀྱི་ཡེ་ཤེས་དཀྱིལ་འཁོར་རྒྱས་པ་ཡིས། །ཤེས་བྱའི་གནས་རྣམས་སྐད་
ཅིག་གཅིག་ལ་སྣང༌། །དེ་བས་རྨད་དུ་བྱུང་བ་ཁྱོད་ལ་ནི། ། སྲིད་འདིར་གུས་པ་མི་
བསྐྱེད་སུ་ཞིག་ཡོད། ། དེ་བས་བདག་ཀྱང་མཁས་པ་ཁྱོད་བཞིན་དུ། །ཡེ་ ཤེས་
མཆོག་གི་བློ་གྲོས་མ་སྨད་པ། །འཇིག་རྟེན་ཀུན་ཏུ་གསལ་བར་སྟོན་གྱུར་ཅིག །
དེ་སྐད་ཅེས་སྨྲས་ནས་དྲང་སྲོང་དེ་བྲམ་ཟེ་ཆེན་པོ་དེའི་རྗེས་སུ་འཇུག་པར་གྱུར་
ཏོ། །དེ་ལྟ་བས་ན་བྱང་ཆུབ་སེམས་དཔའ་ཡེ་ཤེས་ཀྱི་མཐུ་ཐོགས་པ་མེད་ཅིང་ཤེས་
བྱའི་ཡུལ་ཐམས་ཅད་ལ་མ་ཆགས་མ་ཐོགས་པའི་ཡེ་ཤེས་འཇུག་ཅིང༌། སྐད་ཅིག་
གཅིག་དང་ལྡན་པས་ཇི་སྙེད་པ་ཐམས་ཅད་ཁོང་དུ་ཆུད་པར་གྱུར་ཏེ་ཇི་ལྟར་སྨྲས་པ་
ཐམས་ཅད་ཀྱང་བདེན་པར་གསུང་བ་ཡིན་ནོ། །ཞེས་སངས་རྒྱས་ཀྱི་ཡོན་ཏན་
བསྔགས་པ་ལའང་བརྗོད་པར་བྱའོ། ། འདིའི་དོན་བསྡུ་བའི་ཚིགས་ སུ་བཅད་་་
པའང༌། །བསངས་བའི་བདག་པོས་གསུངས་པ། ༣་ སྣང་བར་གྱུར་པ་བདག་ཉིད་
ཆེན་པོ་ཤཱ་རིའི་བུ། །བྲམ་ཟེ་སྔོ་བསངས་གྱུར་པ་ཤཱཀྱ་སེངྒེ་སྟེ། །ཡོན་ཏན་རྒྱ་མཚོ་
ལྡན་པ་རྣམས་ཀྱི་དག་འདི་འདྲ། །བདེན་ལ་གནས་ཤིང་དོན་དང་ཆོས་དང་ལྡན་པ་
ཡིན་ཞེས་སོ། ། སྔོ་བསངས་ཀྱི་སྐྱེས་པའི་རབས་ཏེ་དགུ་བཅུ་བཞི་པའོ། །། །
གྲོ་ལུ་བ། ཉ་ཕྲེང་སློང་གི་སྐྱེས་པའི་རབས། །
༈ སྐྱེས་བུ་དམ་པ་ཡེ་ཤེས་ཀྱི་མཐུ་ཐོགས་པ་མེད་པ་ནི། རྨད་དུ་བྱུང་བའི་
སྤྱོད་པས་སེམས་ཅན་གྱི་དོན་དཔག་ཏུ་མེད་པ་བྱེད་ཅིང་བྱང་ཆུབ་ཀྱི་སྤྱོད་པ་ཡོངས་
སུ་རྫོགས་པར་གྱུར་ཏོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་
བསྐལ་བ་དཔག་ཏུ་མེད་པའི་སྔོན་རོལ་ཏུ་བསྐལ་བ་མགོ་བྱེད་ཅེས་བྱ་བ་བྱུང་སྟེ་དེའི་
ཚེ་སངས་རྒྱས་ཀྱི་ཞིང་འདི་རབ་རིབ་ཅན་ཞེས་བྱ་བར་གྱུར་ཏེ། སྙིགས་མ་ལྔ་དང་
656
ས་པའི་རབས།



ལྡན་ཞིང་སྐྱེ་དགུ་རྣམས་ཚེ་ལོ་ལྔ་སྟོང་ཐུབ་པར་གྱུར་པ་ན་བཅོམ་ལྡན་འདས་འདི་
བྱང་ཆུབ་སེམས་པར་གྱུར་ཏེ་འཛམ་བུའི་གླིང་འདིར་རིག་བྱེད་འདོན་པའི་བྲམ་ཟེ་
ཉི་ཕྲེང་སྤོང་ཞེས་བྱ་བར་གྱུར་ཞེས་གྲགས་སོ། ། དེ་ནི་སྨོན་ལམ་སྟོབས་ཀྱིས་ཞིང་
ཁམས་དེར། །བྲམ་ཟེའི་རིགས་མཆོག་དེ་བས་དེ་མཐོ་བར། །སྐྱེ་བའི་ལས་རྣམས་
ཡོངས་སུ་རྫོགས་གྱུར་ཅིང༌། །གཞོན་པས་ཁྱད་དུ་གྱུར་པའི་སྤྱོད་པས་མཛེས། །རི་
རྣམས་དབུས་ན་ལྷུན་པོ་ཇི་བཞིན་དུ། ། ཡོན་ཏན་དཔལ་ གྱི་ཚོགས་ཀྱིས་ལམ་མེ་
མཛེས། །དེ་ཡིས་ཡོངས་སུ་སྤྱོད་པ་མཐུ་ཆེ་བས། །རིགས་དང་གཟུགས་དང་འབྱོར་
པ་རྒྱ་ཆེན་དང༌། ། སྟོབས་དང་བློ་གྲོས་ཡོན་ཏན་གསལ་བ་རྣམས། །དེ་ལ་འགྲན་པ་
བཞིན་དུ་གནས་པར་གྱུར། ། དེ་ཡི་ལྷག་བསམ་སྙིང་རྗེའི་མཐུ་ཆེ་བས། །འགྲོ་བའི་
བག་མེད་ཉེས་ཚོགས་ཚང་ཚིང་རྣམས། ། དེ་ཡི་ཤེས་རབ་ སྟོབས་ཀྱིས་བསྲེག་པ་
འདྲ། །འགྲོ་བློའི་མུན་པ་སེལ་བྱེད་ཉི་མ་བཞིན། །ཡང་དག་ཡུལ་ལ་གསལ་བྱེད་
རྒྱས་པ་བཞིན། །ཡོན་ཏན་ཚོགས་ཀྱི་ཕྲེང་བ་བརྒྱུས་པ་བཞིན། །ཉོན་མོངས་གདུང་
བ་བསིལ་བར་བྱེད་པ་བཞིན། ། དེ་བས་འདིར་ནི་ཉི་ཕྲེང་སྤོང་ཞེས་གྲགས། ། དེའི་
ཚེ་སེམས་ཅན་རྣམས་ཕལ་ཆེར་རྟག་པར་ལྟ་བའི་མུན་པས་ཀུན་ཏུ་ཁེབས་ཤིང་
འ ཟབ་མོ་དང་འཁོན་དང་མྱ་ངན་གྱིས་གདུངས་པར་གྱུར་ཏེ། ། རྒྱུ་དེས་ངན་འགྲོ་ལ་
གཞོལ་བར་གྱུར་ཏོ། །ཀྱེ་མ་འཇིག་རྟེན་རྟོག་པ་ཡིས།། བདག་དང་བདག་གིར་
ཤིན་ཏུ་རྨོངས། །དེ་ཡིས་མགལ་མེའི་འཁོལ་ལོ་ལྟར། །ཡང་ཡང་འཁོར་ཞིང་སྡུག་
བསྔལ་གྱུར། །དར་གྱི་སྲིན་བུ་བཞིན་དུ་རྨོངས། །རང་གིས་རང་ཉིད་འཆིང་བར་
བྱེད། །འདི་ལས་གྲོལ་བར་བྱེད་པ་གང་། །དམ་པ་རྣམས་ཀྱི་བྱ་བ་ཡིན། །དེ་ལྟར་
ངེས་པར་བྱས་ནས་བདག་ཉིད་ཆེན་པོ་དེས་སྙིང་རྗེ་ཆེན་པོའི་སྟོབས་བསྐྱེད་དེ་ཏིང་
ངེ་འཛིན་དང་མངོན་པར་ཤེས་པའི་མཐུས་འཛམ་བུའི་གླིང་གི་ གྲོང་ཁྱེར་དང་
ལྗོངས་དང་ཡུལ་འཁོར་དང་རི་བྲག་ལ་ སོགས་པ་རྣམས་སུ་ གང་དང་གང་གིས་
འདུལ་བ་དེ་དང་དེ་ལྟ་བུའི་སྤྱོད་པས་ཆོས་ཡང་དག་པར་བསྟན་ཏེ། ཀྱེ་ཤེས་ལྡན་
དག་ཤེས་པར་གྱིས་ཤིག །གཟུགས་ནི་བདག་མིན་གཟུགས་ལ་བདག་མེད་དོ། །
657



ཕྲ་རགས་དངོས་ནི་རྨི་ལམ་གླང་པོར་མཚུངས། །ཚོར་དང་འདུ་ཤེས་སེམས་པ་འདི་
དག་ནི། །བདག་མིན་འདི་དག་ལ་ཡང་བདག་མེད་དོ། ། མེད་བཞིན་ཕུང་པོར་
ཞེན་པས་འདོད་བྱེད་པ། །དཔེར་ན་མི་འགའ་རྨི་ལམ་བཟང་པོ་ལ། །འདོད་ཅིང་
ཞེན་པས་ཆགས་པར་བྱེད་པ་བཞིན། །འཁྲུལ་བའི་དབང་གིས་བློ་ནི་ཉམས་པར་
བྱེད། ། དེ་བས་ཕུང་པོ་སྒྱུ་མ་ལྟ་བུར་ལྟོས། ། ཤེས་པ་རྣམས་ནི་ཀུན་ཏུ་གཡོ་བ་
ལས། །དབང་པོའི་སྐྱེ་མཆེད་དེ་དག་གྲོང་སྟོང་བཞིན། །རྐྱེན་གྱིས་སྐྱེ་དང་འགག་
པར་སྣང་བ་རྣམས། །བརྟགས་ན་སྨིག་སྒྱུ་བཞིན་དུ་སྙིང་པོ་མེད། ། དེ་བས་རྟག་
པར་ལྟ་བ་ཡོངས་སྤོངས་ལ། ། ཆོས་ཀུན་རྟེན་ཅིང་འབྲེལ་བར་འབྱུང་བའི་དོན། །
སྒྱུ་མ་ལྟ་བུར་ཡོངས་སུ་རྟོགས་པར་གྱིས། །ཞེས་བྱ་བ་ལ་སོགས་པའི་ཆོས་ཡང་དག་
པོར་བསྟན་ཅིང༌། གཞན་ཡང་དབུགས་དབྱུང་བ་དང་རྩུབ་པ་རྗེས་སུ་དྲན་པ་
དྲུག་ལ་སོགས་པའང་བསྟན་ཏེ། དེ་ལས་ཇི་ལྟར་དྲན་པའི་དབང་གིས་ཡང་དག་
པ་ཇི་ལྟ་བ་བཞིན་དུ་དབུགས་ཕྱི་ནང་དུ་རྒྱུ་བ་ལ་རྟོག་ཅེ་ན། །ཡོང་དག་པ་ཇི་ལྟ་བ་
བཞིན་དུ་བགྲང་བ་དང༌། ། རྗེས་སུ་འགྲོ་བ་དང་། །ཞི་གནས་དང་ལྷག་མཐོང་
དང་འཇུག་པ་དང༌། ཡོངས་སུ་དག་པ་ལ་རྟོག་པའོ། ། དེ་ལ་བགྲང་བས་ནི་བྱ་
བའི་ལས་ཀྱི་དངོས་པོ་རྣམ་པ་གཉིས་བྱེད་པར་འགྱུར་ཏེ་རྟེན་དུ་གྱུར་པས་རྣམ་པར་
རྟོག་པ་དང་རྣམ་པར་དཔྱོད་པ་ཐུལ་བ་དང་དབུགས་ཕྱི་ནང་རྒྱུ་བའི་མཚན་ཉིད་
འཛིན་པར་ནུས་པའོ། །རྗེས་སུ་བགྲང་བས་ཀྱང་བྱ་བའི་ལས་ཀྱི་དངོས་པོ་རྣམ་པ་
གཉིས་བྱེད་པར་འགྱུར་ཏེ་ཡང་དག་པར་འབྱུང་བ་ལ་བརྟེན་ཅིང་རྣམ་པར་རྟོག་པ་
དང་རྣམ་པར་དཔྱོད་བ་དང་བྲལ་པ་དང་དབུགས་ཕྱི་ནང་དུ་རྒྱུ་བའི་མཚན་ཉིད་ལ་
མཁས་པར་འགྱུར་པའོ། །ཞི་གནས་ཀྱིས་ནི་རབ་ཏུ་བྱ་བའི་ལས་ཀྱི་དངོས་པོ་རྣམ་
པ་གཉིས་བྱེད་པར་འགྱུར་ཏེ་དབུགས་ཕྱི་ནང་དུ་རྒྱུ་བ་བྲི་བར་མངོན་དུ་སྟོན་པ་དང་
ཏིང་ངེ་འཛིན་གྱི་མཆོག་ལ་གནས་པར་ནུས་པའོ། ། ལྷག་མཐོང་གིས་ཀྱང་བྱ་བའི་
ལས་ཀྱི་དངོས་པོ་རྣམ་པ་གཉིས་བྱེད་པར་འགྱུར་ཏེ། དབུགས་ཕྱི་ནང་དུ་རྒྱུ་བ་
ཟད་པར་མངོན་དུ་སྟོན་པ་དང་སེམས་དང་སེམས་ལས་བྱུང་པའི་ཆོས་སོ་སོ་བར་
658



རྟོགས་པ་ལ་གནས་པའོ། །འཇུག་པས་ཀྱང་བྱ་བའི་ལས་ཀྱི་དངོས་པོ་རྣམ་པ་གཉིས་
བྱེད་པར་འགྱུར་ཏེ་ཉེ་བར་ལེན་པའི་ཕུང་པོ་སྤོང་བའི་སྦྱོར་བ་ལ་མཁས་པ་དང༌།
འཕགས་པའི་སར་འཇུག་པ་ལ་སྦྱོར་བའོ། །ཡོངས་སུ་དག་པས་ཀྱང་བྱ་བའི་ལས་ཀྱི་
དངོས་པོ་རྣམ་པ་གཉིས་བྱེད་པར་འགྱུར་ཏེ། ཀུན་ནས་ཉོན་མོངས་པ་སྤོང་བ་
དང༌། ལྟ་བ་ཡོངས་སུ་དག་པ་ཞེས་སོ། ། དེ་ལྟར་དབུགས་ཐུང་དུ་བརྔུབས་སོ་
སྙམ་དུ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་བྱ་བ་བཅུ་དྲུག་ཀྱང་
ལེགས་པར་རྟོགས་པར་འགྱུར་རོ། །ཞེས་བསྟན་པས། སེམས་ཅན་དཔག་ཏུ་
མེད་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ཅིང་དགེ་
བའི་རྩ་བ་ཡོངས་སུ་རྫོགས་པ་དང་དབེན་པ་དང་ཚངས་པའི་གནས་པ་ལ་སྦྱོར་བས་
གྲངས་མེད་དཔག་ཏུ་མེད་པ་དག་འཐབ་པ་དང་རྩོད་པ་དང་འཁོན་དུ་འཛིན་པ་
སྤངས་ཏེ་དབེན་པ་སྤྱོད་པར་གྱུར་ཏོ། །དེ་དག་རི་དང་ནགས་ཚལ་དབེན་པ་རྣལ་
འབྱོར་ཅན་གྱི་སྤྱོད་པ་བཞིན། ། རྣམ་གཡེང་དགྲ་སྡེའི་ཚོགས་རྣམས་བཅོམ་སྟེ་་་
བསམ་ གཏན་ ཞི་ བའི་ སེམས་ཀྱིས་ནི། ། བཟོད་པའི་གོ་ཆ་ ཤེས་ རབ་ཀྱིས་འབར་
བརྩོན་འགྲུས་སྟོབས་ཀྱིས་བགོས་བྱས་ཤིང་། །ཞི་གནས་གཞུ་ཐོགས་སྟོང་པ་བདག་
མེད་ མདའ་རྣམས་འཕེན་པར་བྱེད་པ་ལས། ། བདག་ལྟའི་བདུད་ཚོགས་ཉོན་
མོངས་དགྲ་སྡེ་ཤིན་ཏུ་ཕམ་པར་བྱེད་འགྱུར་བ། ། རྒྱལ་སྲས་དཔའ་བོ་སྟོབས་ལྡན།
རྗེས་ཞུགས་རྨད་བྱུང་སྤྱོད་པ་རྒྱ་ཆེན་པོ། །དེ་ལྟར་སེམས་ཅན་རྣམས་དབེན་པར་
བྱང་ཆུབ་སེམས་པས་རྗེས་སུ་བསྟན་པ་ལ་སྤྱད་པས་མངོན་པར་ཤེས་པ་ལྔ་ཐོབ་ཅིང་
བསམ་གཏན་དང་ཚད་མེད་པ་དང་གཟུགས་མེད་པའི་སྙོམས་པར་འཇུག་པ་དང་
འཕགས་པའི་ལམ་ཐོབ་པར་གྱུར་ཏོ། །དེ་ནས་གང་གི་ཚེ་བསྐལ་པ་དེ་ཟད་དུ་ཉེ་བ་
ན་སྦྱིན་གནས་དེ་ལྟ་བུས་འཛམ་བུའི་གླིང་ཁྱབ་པར་གྱུར་ཏེ། ། འཛམ་བུ་གླིང་བའི་
སེམས་ཅན་རྣམས་འཐབ་པ་དང་གཡུལ་འགྱེད་པ་དང་རྩོད་པ་དེ་དག་ཀྱང་རབ་ཏུ།
ཞི་བར་གྱུར། དུས་མ་ཡིན་བའི་རླུང་དང་ཆར་བ་དག་ཀྱང་རབ་ཏུ་ཞི། | ས་ལ་
བརྟེན་པའི་ལོ་ཏོག་རྣམས་ཀྱང་ལེགས་པར་སྨིན་ཅིང་གདངས་དང་ལྡན་པར་གྱུར་
659



ན། དུས་ཀྱི་ཉེས་པས་ནད་སྣ་ཚོགས་ཀྱིས་ཉེན་པ་འབའ་ཞིག་ཏུ་གྱུར་ནས་དེའི་ཚེ་
འདི་སྙམ་དུ་སེམས་ཏེ། འདི་ལྟར་བདག་གིས་སེམས་ཅན་རྣམས་ཀྱི་ནད་རབ་ཏུ་
ཞི་བར་བྱེད་ནུས་སོ་སྙམ་མོ། ། སྙིང་རྗེའི་བདག་ཉིད་མཐུ་ཆེན་ལྡན་པ་རྣམས། །
འགྲོ་རྣམས་བདེ་བས་བདག་ཉིད་བདེར་འགྱུར་ཞིང༌། །གཞན་དག་སྡུག་བསྔལ་
གྱུར་པས་འོ་བརྒྱལ་བ། །ཉེས་པས་རྣམས་དཀྲུགས་འཇིག་རྟེན་འདི་རུ་ཡང་། །ཡེ་
ཤེས་ཐབས་མཁས་སྟོབས་ནི་རྒྱ་ཆེན་གྱིས། ། དེ་དག་ཀུན་ཀྱང་བཟློག་པ་བཞིན་དུ་
བྱེད། ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེས་འདི་སྙམ་དུ་
དགོངས་ཏེ། གང་བདག་གིས་བརྒྱ་བྱིན་དང་ཚངས་པ་ཆེན་པོ་དང་འཇིག་རྟེན་
སྐྱོང་བ་དང་གཞན་ཡང་ལྷའི་དྲང་སྲོང་རྣམས་ དང་མིའི་དྲང་སྲོང་རྣམས་ཀྱང་
བསྡུས་ལ། སེམས་ཅན་རྣམས་ཀྱི་དོན་གྱི་ཕྱིར་སྨན་སྦྱར་བའི་བསྟན་བཅོས་དག་
བསྟན་པར་བྱའོ་སྙམ་ནས་དེའི་ཚེ་རྫུ་འཕྲུལ་གྱིས་སོང་སྟེ། བརྒྱ་བྱིན་དང་ཚངས་
པ་དང་འཇིག་རྟེན་སྐྱོང་བ་དང་ལྷའི་དྲང་སྲོང་རྣམས་དང་བརྒྱ་བྱིན་གྱི་དྲང་སྲོང་
རྣམས་དང་མིའི་དྲང་སྲོང་རྣམས་ལ་བསྒོ་ནས་རི་ལན་ཚའི་བདག་པོ་གཉིས་པ་ཞེས་
བྱ་བ་ལ་ལེན་ཚ་སྤྱོད་པའི་རྩེ་མོ་ངེས་པའི་གནས་ཞེས་བྱ་བ་དེར་བསྡུས་ནས་འབྱུང་
པོ་ཡང་དག་པར་ཟློག་པར་སོ་སོར་འབྲང་ཞིང་བསྲུང་ལ་རླུང་དང་མཁྲིས་པ་དང་
བད་ཀན་རབ་ཏུ་ཞི་བར་བྱེད་པའི་བསྟན་བཅོས་དག་རབ་ཏུ་བསྟན་ཏོ། །གང་གི་
རྫུ་འཕྲུལ་ སྟོབས་ཀྱི་མཐུ་ཡིས་ནི། །ཚངས་དང་བརྒྱ་བྱིན་འཇིག་རྟེན་སྐྱོང་བ་ས་
དང༌། །ལྷ་དང་མི་ཡི་དྲང་སྲོང་མཁས་པ་དག །བསྐུལ་ནས་ལན་ཚོ་སྤྱོད་པའི་རྩེ་
མོ་དེར། །ནད་ཀྱི་ཚ་གདུང་རབ་ཏུ་ཞི་བྱེད་པ། །གསོ་བའི་ཚུལ་གྱིས་བསྟན་བཅོས་
རབ་ཏུ་བསྟན། ། ཚངས་སོགས་བློ་གྲོས་ མཐུ་ཡིས་དཔག་མིན་པའི། ། གསོ་བའི་
ཐབས་ཀྱིས་གཙུག་ལག་རྒྱ་ཆེན་དག ་ །གསལ་བར་མཛད་པས་སྡུག་བསྔལ་གྱིས་
གདུངས་པའི། །ནད་ཀྱི་འདམ་རྫབ་སྐེམ་པར་བྱེད་པ་དང༌། ། བདེ་དང་ལམ་དང་
མཐོ་རིས་ཐེམ་སྐས་དག །སྣང་མཛད་དོན་ཆེན་སྒྲོན་མེ་གཅིག་པུར་གྱུར། །རྨད་
བྱུང་གང་དེ་ཡེ་ཤེས་སྟོབས་ཀྱི་མཐུ། །དེ་ལྟར་བྱང་ཆུབ་སེམས་པས་སེམས་ཅན་
660



དཔག་ཏུ་མེད་པ་གྲངས་མེད་པ་དག་གི་ནད་རྣམས་རབ་ཏུ་ཞི་བར་བྱས་སོ། ། སྨོན་
ལམ་རྒྱ་ཆེན་པོ་རབ་ཏུ་བཏབ་པའི་མཐུས་ཉི་མ་གཅིག་ལའང་སེམས་ཅན་གྲངས་
མེད་དཔག་ཏུ་མེད་པ་རྣམས་ཀྱི་ཤེས་རབ་ཀྱི་སྣང་བ་བྱས་ཤིང་ཐེག་པ་གསུམ་པོ་དག་
ལ་ངེས་པར་སྦྱར་ནས་ངན་སོང་གསུམ་གྱི་ལམ་ནི་བཅད་པ་བཞིན་དུ་བྱས། མཐོ་
རིས་ཀྱི་ལམ་ནི་ལམ་པོ་ཆེ་ལྟར་དུ་བྱས་ཏེ་འགྲོ་བ་རྣམས་ཀྱི་ལུས་དང་སེམས་ལས་
བྱུང་བའི་ནང་རྣམས་ཐབས་དེ་དང་དེ་དག་གིས་ཡོངས་སུ་ཞི་བར་བྱས་པར་གྱུར་
ཏོ། །འཁོར་བའི་ཆུ་བོ་རབ་མེད་ལ། །ཉོན་མོངས་ཉ་དང་ཆུ་སྲིན་བ་དག །འཕྱོ་
བའི་གནས་གྱུར་སྡུག་བསྔལ་གྱི། ། རླབས་ཀྱི་ཕྲེང་བ་འཕྲོ་བ་དག ། མྱུར་དུ་
བསྒྲལ་ཏེ་ཐར་པ་ཡི། །རིན་ཆེན་གླིང་དུ་སོན་བྱེད་ཅིང༌། །འགྲོ་བའི་ཡིད་ཀྱི་བདེ་བ་
དག །སོ་ སོར་སྩོལ་བའི་མཐུ་ལྡན་པ། ། དེད་དཔོན་ཆེན་པོ་སེམས་དཔའ་
མཆོག །ཁྱོད་ལ་རྟག་ཏུ་ཕྱག་འཚལ་ལོ། ། ཞེས་ཆེད་དུ་བརྗོད་པ་བསྒྲགས་པ་
བཞིན་དུ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་གྱུར་ཏེ་བྱང་ཆུབ་སེམས་
དཔའི་སྨོན་ལམ་གྱི་མཐུ་ཡོངས་སུ་རྫོགས་པར་གྱུར་ཏོ། །དེ་ལྟ་བས་ན་སྐྱེས་བུ་དམ་
པ་རྣམས་ཀྱི་ཡེ་ཤེས་ཀྱི་མཐུ་ཐོགས་པ་མེད་པས་སེམས་ཅན་གྱི་བསམ་པ་དང་གནས་
སྐབས་ཇི་ལྟ་བ་བཞིན་དུ་འཇུག་ཅིང་དོན་བྱེད་པའི་མཐུ་ནི་བསམ་གྱིས་མི་ཁྱབ་པའོ་
ཞེས་བྱང་ཆུབ་སེམས་དཔའི་ཡོན་ཏན་བསྔགས་པ་དང་རིམ་གྲོ་བསྐྱེད་དེ་དམ་པའི་
ཆོས་མཉན་པ་ལའང་བརྗོད་པར་བྱའོ། ། ཉི་ཕྲེང་སྤོང་གི་སྐྱེས་པའི་རབས་ཏེ་དགུ་
བཅུ་ལྔ་པའོ། ། ། །
་་་
1|:ཀ་བ་གོ་དྲུག་པ། རྔ་བོང་གི་སྐྱེས་པའི་རབས། །
༈ སྐྱེས་ བུ་ དམ་ པ་ རྣམས་ ནི་ སེམས་ ཅན་ གྱི་ དོན་ མངོན་ པར་ སྤྱོད་ པ་ ན།
ཐབས་མཁས་པའི་བདག་ཉིད་དང་ཡེ་ཤེས་ཀྱི་མཐུ་ཐོགས་པ་མེད་པས་རྒྱུ་སྐར་ལ་
སོགས་པས་འཇིག་རྟེན་རིག་པས་གཞན་ལ་ཕན་པར་བྱེད་ཅིང་སྨོན་ལམ་གྱི་མཐུས་
མི་རྟག་པའི་དངོས་པོ་ཐམས་ཅད་ཀྱང་བདེན་པའི་བྱིན་གྱིས་བརླབས་པས་འཇིག་
661



རྟེན་པ་རྣམས་ཀྱི་དོན་དུ་རེ་ཞིག་བྱིན་གྱིས་རློབ་པར་བྱེད་པའི་དབང་ཕྱུག་ཏུ་གྱུར།
ཏོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་བསྐལ་པ་འདི་ཉིད་
ཀྱི་དང་པོར་གཟའ་དང་རྒྱུ་སྐར་ཐམས་ཅད་ཀྱི་གོ་རིམ་དང༌། ཟླ་བ་དང་ཡུད་ཙམ་
ལ་ སོགས་ པ་ གསལ་བར་འཇིག་ རྟེན་ དུ་སྔོན་ བརྗོད་ པ་ མ་ བྱུང༌ པའི་ དུས་ དེར། །
བཅོམ་ལྡན་འདས་འདི་རེ་ཞིག་དྲང་སྲོང་རྔ་བོང་ཞེས་བྱ་བར་གྱུར་ཏོ་ཞེས་གྲགས་
སོ། །སྤྱི་མཐུན་ལས་ཀྱི་དངོས་གྲུབ་འཇིག་རྟེན་འདིར། །ཀུན་རྫོབ་བདེན་པས་རྟེན་
ཅིང་འབྲེལ་བར་འབྱུང༌། །དུས་དང་ཕན་གནོད་བྱེད་པ་རང་བཞིན་གནས། །དེ་
མ་མཐོང་བས་སྙིང་རྗེ་ཆེ་ལྡན་པའི། ། རྒྱལ་སྲས་རྣམས་ཀྱིས་དེ་དང་དེ་འདྲ་བ། །
གཞན་ལ་ཕན་ཕྱིར་མངོན་སུམ་སྟོན་པར་བྱེད། །དེ་བས་ན་རེ་ཞིག་འཛམ་བུའི་གླིང་
འདི་ཉིད་དུ། དཔལ་དང་ལྡན་པའི་གྲོང་ཁྱེར་ལྔ་ལེན་ཞེས་བྱ་བ་དེར་མིའི་བདག་
པོ་ཆོས་དང་རྗེས་སུ་མཐུན་པ་འབྱོར་པ་ཆེན་པོ་བྱུང་ངོ༌། །དེ་ནི་འདོད་པ་སྤངས་
ཤིང་ཆོས་དང་ལྡན། ། ལུས་ངག་ཡིད་གསུམ་རབ་ ཏུ་ གཙང་ཞིང་དག །དཔལ་
དང་ལྡན་ཞིང་མཁས་པའི་བདག་ཉིད་ཅན། །ས་བདག་འབྱོར་པ་ཆེན་པོ་བྱུང་བར་
གྱུར། །དེ་ཡི་བཙུན་མོ་དམ་པ་ནི། །འདོད་པ་རྣམས་ལ་འཆུམས་གྱུར་ནས། །དེ་ཚེ་
ཡུལ་ནི་དབེན་པར་ནི། །གཟུ་ལུམས་ཅན་དང་ལྷན་ཅིག་སྤྱད། །དེ་ལྟར་འདོད་པ་
སྤྱད་པ་ལས་བྱུང་བ་ཆོས་ཉིད་ཀྱིས་མངལ་སྦྲུམ་པར་གྱུར་ཏེ། དེ་བཙས་པ་ལས་
ཁྱེའུ་གཟུགས་མི་སྡུག་པ་ཞིག་བྱུང་བར་གྱུར་ཏོ། ། བོང་བུའི་མགོ་ལ་བོང་མགྲིན་
པོ། །བོང་རྣ་བོ་ལ་བོང་གདོང་པོ། །ལུས་རྣམས་རྩུབ་མོ་རལ་བ་ཅན། །མི་ཡི་ལུས་
ནི་ཕྱེད་ཡོད་པ། ། དེ་མཐོང་འཇིགས་ནས་མྱུར་དུ་ནི། ། སྣམ་ཕྱི་ སར་ནི་དེ་བོར་
རོ། ། དེ་ལྟར་མི་སྡུག་པའི་ཁྱེའུ་དེ་རང་གི་བསོད་ནམས་དང་ མཐུ་དང་སྟོབས་་་
ཀྱིས། ། སྲིན་མོ་བོང་བུ་རིགས་ཀྱིས་བླངས་ཏེ་རང་གི་གནས་ སུ་ སོང་ནས་བུ་ལ་
ཆགས་པ་བསྐྱེད་པར་གྱུར་ཏེ། དེས་བཅུད་ལེན་འཐུངས་ནས་ལུས་ཀྱི་སྟོབས་དང་། །
ཡོན་ཏན་རྫོགས་ཏེ་ལྷ་རྣམས་དང་ལྷན་ཅིག་སྤྱོད་པར་གྱུར་ཏོ། །ཤེས་རབ་ཆེན་པོ་
སྐལ་ལྡན་པོ། །རབ་ཏུ་བརྩོན་ལྡན་སྙིང་རྗེའི་སེམས། ། གཟི་བརྗིད་ཆེན་པོ་བྱམས་
662



པ་ཐོབ། །སེམས་ཅན་ཀུན་ལ་ཕན་བྱེད་པའོ། ། དེ་ལྟ་བུའི་བདག་ཉིད་ཆེན་པོ་དེ་
དབེན་པ་ལ་གཞོལ་བར་གྱུར་ནས་གངས་ཀྱི་རྒྱལ་པོ་ན་རྫུ་འཕྲུལ་ཐམས་ཅད་བྱས་པ།
ཤིང་ལྗོན་པ་དང༌། མེ་ཏོག་དང༌། འབྲས་བུ་རྣམ་པ་དུ་མ་དང་ལྡན་པ། དུས་
སུ་འབྲང་བའི་དྲི་ཞིམ་པོ་ལྡང་བ། སྣ་ཚོགས་པའི་མེ་ཏོག་དང་ལོ་མའི་ཚོན་གྱིས་ས་
ཕྱོགས་ཤིན་ཏུ་བཀྲ་བར་བྱས་པ། ལྷའི་དྲང་སྲོང་དཀའ་ཐུབ་ཅན་རྣམས་ཀྱི་བསྟི་
གནས་སུ་རུང་བ་དེར། དྲང་སྲོང་རྔ་བོང་དཀའ་ཐུབ་སྤྱོད་པར་གྱུར་ཏོ། །དེ་ལྟར་
རྣམ་པར་དབེན་པ་བསྟེན་ནས་སུ། །ལོ་ནི་དྲུག་ཁྲི་ཐམ་པའི་བར་དུ་ཡང་། ། རྐང་པ་
གཅིག་པའི་དཀའ་ཐུབ་ལྟ་བུར་གནས། ། དེ་ལ་བརྒྱ་བྱིན་ཚངས་པས་ཕྱག་འཚལ་
གྱུར། །དེ་ལྟར་བདག་ཉིད་ཆེན་པོ་དེས་དཀའ་ཐུབ་མཐུ་ཆེན་པོ་ལ་སྤྱད་པས། ལྷ་
ཐམས་ཅད་ཐུབ་པ་ཆེན་པོ་དྲང་སྲོང་རྔ་བོང་ཞེས་ཆེད་དུ་བརྗོད་པར་གྱུར་ཏོ། །
ཚངས་པ་གཟུགས་ཀྱི་ཁམས་ཀྱི་ལྷ་དང་བཅས་པ་དང༌། བརྒྱ་བྱིན་འདོད་པ་ན་
སྤྱོད་པའི་ལྷ་ཐམས་ཅད་དང་བཅས་པ་དང་། ཀླུ་དང༌། གནོད་སྦྱིན་དང༌།
གྲུལ་བུམ་དང་བཅས་པ་མཐུ་དང་དབང་ཆེ་བར་གྲགས་པ་ཐམས་ཅད་འདུས་པར་
གྱུར་ཏེ་ཕྱག་བྱས་ནས་སྨྲས་པ། ཀྱེ་ཧོ་སྐལ་ལྡན་ཆེན་པོ་ཁྱོད། །བདག་ཅག་རྣམས་
ལ་མངོན་དགའི་མཛོད། །རེ་བ་འདི་འདྲ་ཅི་ལ་བསམས། ། ཅི་འདོད་པ་ནི་སྨྲ་བར་
གྱིས། །དྲང་སྲོང་རྔ་བོང་གིས་སྨྲས་པ། སྔོན་གྱི་བསྐལ་པ་བདག་གིས་དྲན།།
འཇིག་རྟེན་ཕན་པ་སྟོན་བྱེད་པ། །ཉིན་ཞག་ཏུ་ནི་རྒྱུ་སྐར་རྣམས། །རེ་རེ་ནས་ནི་རྒྱུ་
བར་བྱེད། །མཁའ་ལ་གཟའ་དང་རྒྱུ་སྐར་རྣམས། །གོ་རིམ་ཡོན་ཏན་བདག་གིས་
དྲིན། །འདིར་ནི་བསྐལ་པ་བཟང་པོ་ལ། །དེ་ལྟ་བུ་རྣམས་ཡོད་མི་སྣང༌། །དེ་ནས་
ཚངས་པ་དང་བརྒྱ་བྱིན་ལྷའི་དབང་པོ་ལ་སོགས་པ་ལྷ་རྣམས་ཀྱིས་སྨྲས་པ། ཡོན་
ཏན་རྒྱ་མཚོ་དྲང་སྲོང་ཆེ། །སྙིང་བརྩེར་གྱིས་ཏེ་ཁྱོད་ཀྱིས་ནི། །རྒྱུ་སྐར་གོ་རིམ་ཀུན་
ཞོག་ཅིག །ཇི་ལྟར་འཇིག་རྟེན་འདིར་གནས་བཞིན། །དེ་ཡི་ལས་དང་ཡོན་ཏན་
གསུངས། །ཁྱོད་ལ་བདག་ཅིག་ཉན་པར་འཚལ། ། དེ་ལ་དྲང་སྲོང་རྔ་བོང་གིས་
བདག་ཉིད་ཀྱི་སྔོན་གྱི་གནས་རྗེས་སུ་དྲན་པ་འཇིག་རྟེན་ཐམས་ཅད་ལ་མངོན་པར་
663



རྟོག་པ་གསལ་བར་མངོན་དུ་གྱུར་པས་འདིར་རྒྱུ་སྐར་གྱི་གོ་རིམ་སྣང་བར་བྱ་བ་སྨྲས་
པ། རྒྱུ་སྐར་དཀྱིལ་འཁོར་ཐམས་ཅད་ལ། ། རེ་ཞིག་དང་པོ་སྨིན་དྲུག་ཅེས། །
ནངས་ཀྱི་དང་པོར་བཞག་པར་བྱ། །འདི་ལ་སུ་ཞིག་དད་པས་འབུལ། །ལྷ་ཡི་བུ་ནི་
ཉི་མ་ཡང་། ། སྐར་མ་དྲུག་པོ་སྟོན་པར་བྱེད། ། སྨིན་དྲུག་ རྒྱུ་ སྐོར་དེ་དག་ནི། །
མཁའ་ལ་རྟག་ཏུ་རྒྱུ་བར་ཤོག །དེ་ནས་ཐམས་ཅད་དང་ལྡན་པའི་འཁོར་རྣམས་
དགའ་ནས་མེ་ལྷས་སྤྲུལ་པ་བྱས་པའི་ལྷ་དྲང་སྲོང་མེ་བཞི་འཇུག་གི་བུས་སྨྲས་པ།
བདག་གི་སྲིང་མོའི་བུ་འདི་དག །གླིང་བཞི་པར་ནི་གནས་པར་ཤོག །དེ་ནི་
སྨིན་དྲུག་གི་ལྷ་ཐོག་མ་ཉིད་དུ་བསྟན་ནས། 1:|: དེ་བཞིན་དུ་སླར་ཡང་རིམ་པ་ཉིད་དུ་
བསྟན་པ། རྒྱུ་སྐར་ཆུ་ཡི་རུས་ཅན་ནི། །གཉིས་པ་ཡང་ནི་ཡིན་པར་བྱ། །སྐྱེ་ཆུའི་
བདག་གིས་འདི་སྐད་སྨྲས། །བདག་གི་བུ་ལྔ་འབུལ་ལེགས་ཏེ། །རུས་ནི་དྲང་སྲོང་
ཆེན་པོ་ཆུ། །རབ་ཏུ་བརྩོན་ལྡན་སྣར་མ་ལགས། ། ཟླ་བའི་བུ་ཕོ་གསུམ་པ་ནི། །
མིང་ནི་མགོ་ཞེས་བྱ་བ་ལགས། །བྷཱ་ར་དྷཱ་ཛའི་རུས་སུ་ནི། །མགོ་ཞེས་བགྱི་བ་བཞག་
པ་ལགས། །རབ་ཏུ་མི་བཟད་ལག་ཅེས་པ། ། ལྷ་དྲག་རྣམས་ཀྱིས་བསྟན་པ་སྟེ། །
ལྗང་སྔོན་པོ་ཡི་བུ་རུས་སུ། །དེ་ནི་བཞི་པར་བཞག་པའོ། །དྲང་སྲོང་བཅས་པའི་ལྷ་
ཚོགས་ཀྱིས། །ཉི་མའི་བུ་ནི་བསྟན་པ་སྟེ། །ནམ་སོ་ལག་ཤིང་གནས་འཇོག་རུས། །
ཕུར་བུའི་བུ་ནི་གསུམ་པོ་སྟེ། །ལོག་གི་བུ་ཡི་རུས་ལགས་ཤིང༌། །རྒྱལ་ཞེས་བྱ་བར་
དེ་དག་བཤད། །ས་བསྲུང་གི་ནི་བུ་ལྔ་པོ། ། བརྟུལ་ཞུགས་སྤྱོད་པ་མཁས་པ་་་་
རྣམས། །མཛའ་བོ་བུ་ཡི་རུས་ལགས་ཏེ། །དེ་ལྟར་དེ་དག་རྒྱུ་སྐར་བདུན། ། ཤར་
ཕྱོགས་ཁ་འཛིན་རྣམས་སུ་བཞག །དེ་ཡི་ལས་དང་གོ་རིམ་ཀྱང་། །ཕྱིས་ནི་ཡང་
དག་བསྟན་པར་བྱ། ། ཕུར་བུ་ཡི་ནི་བུ་ལྔ་པོ། །བྱང་གྲོལ་བརྟུལ་ཞུགས་འཆང་བ་
དག །སེར་སྐྱའི་བུ་ཡི་རུས་སུ་ནི། ། ལྷོ་ཡི་ཕྱོགས་སུ་ངས་བཞག་གོ །དབྱངས་
ཅན་གྱི་ནི་བུ་གཉིས་པོ། །མིང་ནི་གྲེ་ཞེས་བྱ་བས་ཏེ། །གོའུ་ཏ་མ་ཡི་རུས་སུ་ནི། །ལྷོ་
ཡི་ཕྱོགས་སུ་ངས་བཞག་གོ །ལྷ་མོ་ཡི་ནི་བུ་གཉིས་པོ། །དེ་ཡི་མིང་ནི་སྦོ་ཡིན་
ཏེ། ། ལྷོ་ཕྱོགས་ཁ་འཛིན་གསུམ་པར་བཞག །སྡིག་པ་ཡི་ནི་བུ་བསྟན་པ། །དྲང་
664



སྲོང་ཀཱ་ཏུ་བུ་ཡི་རུས། །ལྷར་བཅས་དྲང་སྲོང་རྣམས་ཀྱིས་དེར། །མེ་བཞི་ཞེས་ནི་བྱ་
བར་བཤད། །དྲི་ཟའི་བུ་ནི་ནག་པ་སྟེ། །ཀཱ་ཏྱའི་བུ་ཡི་རུས་ཡིན་ནོ། ། ས་རི་དེ་ནི་མེ་
ཡི་བུ། །ཀཱ་ཏྱཱའི་བུ་ཆེན་རུས་ཡིན་ནོ། །འདིར་ནི་ས་ག་དཔལ་གྱི་བུ། །ཀཱ་ཏྱཱའི་བུ་
རྒན་རུས་ ཡིན་ཏེ། །དྲང་སྲོང་རྣམས་ཀྱི་རྒྱུ་སྐར་བདུན། ། ལྷོ་ཕྱོགས་ ཁ་འཛིན་་་
རྣམས་ སུ་བཞག །མཛའ་བོའི་བུ་ཡི་བུ་བཞི་པོ། ། མིང་ནི་ལྷ་མཚམས་ཞེས་བྱ་
སྟེ། །ནུབ་ཕྱོགས་སུ་ནི་བཞག་པ་ཡིན། ། དབང་པོ་ཡི་ནི་བུ་གསུམ་སྟེ། །ཟླ་བ་ཀཱ་
ཏྱའི་བུ་ཡི་རུས། །འཇམ་པའི་ལས་ནི་ཐམས་ཅད་ལ། །གཉིས་པ་སྣོན་ནི་བཞག་པ་
ཡིན། །ས་ཡི་ལྷ་མོའི་བུ་གསུམ་སྟེ། ། སྣུབས་ནི་ལག་པའི་བུ་ཡི་རུས། ། རྒྱལ་བའི་ལྷ་
མོའི་བུ་བཞི་སྟེ། །ཀཱ་ཏྱའི་བུ་ཡི་རུས་ཡིན་ནོ། ། ཐམས་ཅད་ལྷ་ཞེས་བྱ་བ་བཞི། །
མོའུ་འགལ་བུ་ཡི་རུས་ཡིན་ནོ། ། སྒྲུབས་དང་ཆུ་སྟོད་ཆུ་སྨད་ གཉིས། ། རྒྱུ་ སྐར་
གསུམ་པོ་བཞག་པ་ཡིན། །སྲེད་མེད་བུ་ཡི་བུ་གསུམ་པོ། །རྒྱུ་སྐར་རྣམས་ནི་གྲོ་ཞུན་
འཁོད། །ཁྱབ་འཇུག་གི་ནི་བུ་གསུམ་སྟེ། །ཀཱ་ཏྱཱའི་བུ་ཕོ་དཔལ་གྱི་རུས། །བྱི་ཞུན་
དེ་ལྟར་རྒྱུ་སྐར་བདུན། །ནུབ་ཕྱོགས་ཀྱི་ནི་ཁ་འཛིན་ཡིན། །ནོར་ལྷའི་བུ་ནི་མོན་གྲུ་
སྟེ། །དྲང་སྲོང་རྣ་བའི་རུས་ཡིན་ནོ། །ཆུ་ལྷའི་བུ་ནི་གཅིག་པུ་སྟེ། ། དེབ་ཅིའི་བུ་ཡི་
ནུས་ཡིན་ཞིང༌། །སྨན་མ་སྦྲུལ་གྱི་ལྷ་མོ་ཡི། །རྒྱུ་སྐར་མོན་གྲེ་གནས་པ་ཡིན། ། སྡིག་
པ་ཡི་ནི་བུ་གཉིས་ཏེ། ། ཁྲུམས་སྟོད་ཞེས་ནི་བྱ་བར་བཤད། །ཆུ་ཡི་རྣ་བའི་རུས་སུ་
ནི། ། གསུམ་པོ་འདི་ནི་བཞག་པ་ཡིན། ། ལྷ་ཡི་དྲང་སྲོང་ལྷ་ཡི་བུ། ། ཁྲུམས་སྨད།
ཞེས་ནི་བྱ་བར་བཤད། །བྲ་ཉེ་དྲང་སྲོང་རུས་ཡིན་པར། །བཞི་པ་འདི་ནི་བཞག་པ་
ཡིན། ། ལྷ་ཡི་དྲང་སྲོང་རྒྱལ་གྱི་བུ། ། ནམ་གྲུ་ཞེས་བྱ་དེ་བསྟན་ཏེ། ། དྲང་སྲོང་།
དབང་པོའི་རུས་སུ་ནི། །ལྔ་པ་འདི་ནི་བཞག་པ་ཡིན། །དྲི་ཟའི་རྒྱལ་པོའི་བུ་གསུམ་
སྟེ། །ད་ལེན་བུ་ཡི་རུས་ཡིན་ཞིང༌། ། རྒྱུ་སྐར་ཐ་ སྐར་ཞེས་བྱ་བ། །འཇིག་རྟེན་
མཁས་པ་རྣམས་ཀྱིས་བཞག །དྲག་པོའི་བུ་ནི་གསུམ་ཡིན་ཏེ། །བྲ་ཉེ་ངན་སྤོང་བུ་
ཡིན་ནོ། །རྒྱུ་སྐར་བདུན་པོ་དེ་དག་ནི། །བྱང་ཕྱོགས་ཁ་འཛིན་རྣམས་ སུ་་་་་
བཞག །རྒྱུ་སྐར་ཉི་ཤུ་རྩ་བརྒྱད་པོ། །དེ་ལྟར་ཕྱོགས་སུ་ཉེ་བར་བཀོད། །དེ་ལྟར་
665



དྲང་སྲོང་རྔ་བོང་གིས་ཇི་ལྟར་རྗེས་སུ་བསྟན་པ་ལྷ་ཐམས་ཅད་ཀྱིས་རྗེས་སུ་མཐུན་
པར་བསྒྲུབས་ཏེ། ཡི་ནང་ནས་སླར་ཡང་ལྷའི་དབང་པོས། ། ལྷ་དང་དྲང་སྲོང་
ཐམས་ཅད་དང་ཐབས་ཅིག་ཏུ། དྲང་སྲོང་ཆེན་པོ་རྔ་བོང་ག་ལ་བ་དེར་བཏུད་དེ་
གསོལ་བ། ནམ་མཁའ་འདི་ལ་རྒྱུ་སྐར་ནི། །གང་ཞིག་དང་པོར་རྒྱུ་བར་བྱེད། །
ཁ་ཟས་སུ་ནི་ཅི་ཞིག་ཟ། ། མི་རྣམས་ཀྱི་ནི་ལས་ཅི་བསྒྲུབས། ། ཡུན་ནི་ཇི་སྲིད་རྒྱུ་
བར་བྱེད། །ཐུབ་པ་ཁྱོད་ཀྱིས་གསུང་དུ་གསོལ། ། དེ་ནས་དྲང་སྲོང་རྔ་བོང་གིས་
སྨྲས་པ། ཇི་ལྟར་ངས་ནི་བརྗོད་པ་བཞིན། །འདིར་ནི་ཁྱེད་རྣམས་དད་པས་
ཕུལ། །རྒྱུ་སྐར་འདི་ལ་ང་མཆོག་ཕྱིར། །འདི་ནི་ཁྱོད་ལ་བསྟན་པར་བྱ། །ཞེས་བྱ་
བ་ལ་སོགས་པས། རྒྱུ་སྐར་ཐམས་ཅད་ཀྱི་རུས་དང་སྦྱོར་བ་དང༌། ཡུད་ཙམ་
དང་། ཕན་པ་དང་། གནོད་པའི་འབྲས་བུ་སོ་སོར་འབྱིན་པ་དང༌། / མཆོད་
པ་བྱེད་པ་ལ་སོགས་པ་ཐམས་ཅད་བསྟན་ནས། དེ་ནས་དྲང་སྲོང་རྔ་བོང་གིས་
ཐམས་ཅད་དང་ལྡན་པའི་འཁོར་རྣམས་ལ་སྨྲས་པ། འདི་ལྟར་བདག་གིས་གོ་
རིམ་གྱིས་དང་པོ་དང་མཚན་མོ་དང་ཉིན་མོ་དང༌། ཟླ་བ་དང་ཟླ་བ་ཕྱེད་པ་དང༌།
རྒྱུ་སྐར་དང་གཟའ་དང་དུས་དང༌། ཁྱིམ་དང༌། ཀྱི་གནས་དང༌། 《 འགྲོ་བར་
བྱེད་པ་དང༌། འཁོར་བ་དང༌། མཐོང་ཞིང་ཐོས་པ་རྣམས། །ད་ལྟར་ཡང་
བསྟན་ཅིང་རྣམ་པར་བཞག་ན། ཅི་ཁྱེད་རྣམས་འདི་ལྟར་རྣམ་པར་བཞག་པ་
དང༌། གདགས་པས་རྒྱུ་སྐར་དང་གཟའ་ལ་ཡོངས་སུ་མགུ་བས་རྗེས་སུ་ཡི་རང་
བར་བྱེད་དམ། འོན་ཏེ་མ་ཡིན། དེ་ནས་དེ་ཉིད་ཀྱི་ཚེ་ལྷ་དང་ལྷ་མ་ཡིན་དང༌།
མིའི་དྲང་སྲོང་དང༌། ལག་འགྲོ་དང་མིའམ་ཅིའི་ཚོགས་ཐམས་ཅད་ཀྱིས་ཐལ་མོ་
རབ་ཏུ་སྦྱར་བ་བཏུད་ནས། འདི་སྐད་ཅེས་སྨྲས་སོ། །ཀྱེ་ཁྱེད་ནི་ཐམས་ཅད་ཀྱི་
བླ་མ་དང་ལྷ་དང་ལྷ་མ་ཡིན་དུ་བཅས་པའི་འགྲོ་བ་ཐམས་ཅད་ཀྱི་གཙོ་བོ་མཚུངས་
པ་མེད་པར་མཁས་ལ་མངོན་པར་རྟོགས་པའི་སྙིང་བརྩེ་བས་བསྐལ་ལ་ཕ་རོལ་དྲན་
པ་པོ། ། སེམས་ཅན་ཐམས་ཅད་ལ་ཕན་པར་འདོད་པ། །དཔལ་ཐམས་ཅད་ཕུན་
ཚོགས་པ། ་ ཡོན་ཏན་ཐམས་ཅད་ཀྱི་ཕ་རོལ་ཏུ་ཕྱིན་པ། དུས་གསུམ་ཐམས་
666



ཅད་མཉམ་པ་ཉིད་དང་ལྡན་པ་ཡིན་ཏེ། འདི་ལྟ་བུའི་མཚན་མོ་དང་ཉིན་མོ་དང་
སྐད་ཅིག་དང་རྒྱུ་དང་གཟའ་དང་ཟླ་བ་དང་ཟླ་བ་ཕྱེད་པར་འདོགས་པར་བྱེད་པའི་
ཡེ་ཤེས་དེ་ལྟ་བུ་སུ་ལ་ཡོད་པའི་སེམས་ཅན་སུའང་ལྷ་དང་ལྷ་མ་ཡིན་དུ་བཅས་པའི་
འགྲོ་བའི་ནང་ན་མེད་པ་ཡིན་ནོ། ། ཅི་ལྟར་ཁྱོད་ཀྱིས་ད་ལྟར་བཏགས་པ་བཞིན་དུ་
བདག་ཅག་ཐམས་ཅད་ཀྱིས་དེར་དད་པས་བྱིན་པ་ཡིན་ནོ། ། རྗེས་སུ་ཡི་རང་ངོ༌། །
ལེགས་ལྡན་ལེགས་སོ་ཞེས་ཆེད་དུ་བརྗོད་ནས། སླར་ཡང་ཁྱིམ་གྱི་བྱེད་པ་ལ་
སོགས་པ་ཡོངས་སུ་བསྟེན་ནས། རྔ་བོང་གིས་སྨྲས་པ། འདི་ལྟར་ཁྱིམ་ནི་བཅུ་
གཉིས་དང་། །ལྡན་པའི་མཁའ་ལ་གཟའ་སྐར་རྣམས། །བཀོད་པས་སྐྱེ་དགུ་ཐམས་
ཅད་ལ། །ཕན་བདེ་མངོན་པར་བསྐྱེད་ཕྱིར་རོ། །མིག་སྟོང་ཡང་དང་ཡང་དུ་ནི། །
འདུས་ཏེ་ཆོས་ཀྱི་ཕྱོགས་སུ་ལྟོས། །ཁྱོད་ནི་ཤེས་རབ་ལྡན་པས་ན། །ཆོས་མ་ཡིན་པ་
བཟློག་པར་གྱིས། །ཆོས་གནས་ཚུལ་ཁྲིམས་ཕུན་སུམ་ཚོགས། །ཐོས་ཕྱུག་མཁས་པ་
བསམ་གཏན་པ། ། དེ་དག་ཁྱོད་ཀྱིས་ཆོས་གོས་དང་། ། བཟའ་བཏུང་རྣམས་ཀྱི་
རྗེས་སུ་སྲུངས། ། དེ་ལ་སླར་ཡང་བརྒྱ་བྱིན་གྱིས། ། རྔ་བོང་ལ་ནི་ཐལ་སྦྱར་ཏེ། །
རབ་ཏུ་སྨྲས་པ་བདག་ཅག་གིས། །བྱ་བ་ཡང་ནི་བསྒོ་བར་གྱིས། ། སྨྲས་པ། ལྷ་ཡི་
བློ་མ་ཁྱོད་ཀྱིས་ནི། ། རྟག་པར་ཚངས་པར་སྤྱོད་པ་སྲུངས། །རིག་སྔགས་སྨན་དང་
གསང་སྔགས་རྣམས། །ཐམས་ཅད་ལ་ནི་བྱ་བ་སྒྲུབས། །གཞན་ཡང་འཇིག་རྟེན་
བག་ཡོད་པ། །བསྲུང་ཕྱིར་འདི་ལྟར་བསྒོ་བར་བྱས། །ལས་ཀུན་དྲང་སྲོང་ཟླ་བ་
དང་། །ཟླ་བ་ཆུང་དང་ཞིག་དང་བཞི། །གཙོ་བོ་ཡིན་པར་བཀོད་པ་ཡིན། །དྲག་
པོ་དུང་གི་རྣ་ཅན་དང༌། །དགོན་པ་དང་ནི་ལྕི་བ་སྟེ། །གནོད་སྦྱིན་བཞི་པོ་དེ་དག་
ནི། །མཆོད་སྦྱིན་རིམ་པར་གཙོ་བོར་བཀོད། ། རྒྱ་མཚོ་ཆུ་ཟླ་འཇོག་པོ་དང་། །རིན་
ཆེན་སྐྱོང་དང་རིང་དུ་འགྲོ །ས་ཡིད་ཆེས་དང་ཟླ་བསྲུངས་དང༌། །གནས་ཐར་
བྱེད་པ་རྒྱ་མཚོ་ནི། །གཙོ་བོར་བཞག་སྟེ་མ་དྲོས་དང༌། །ཁབ་ཀྱིས་ལུས་འབིགས་ཆུ་
ལྷས་བྱིན། ། རི་དྭགས་འཁྲུགས་པ་ཀླུ་དེ་བཞི། །ཀླུ་ རྣམས་ ཀྱིས་ནི་གཙོ་བོར་
བཀོད། །ཁྱོད་ནི་དགེ་བ་རབ་བསྐྱེད་པ། ། ནེ་ཙོ་ཡི་ནི་ཁྱབ་བྱེད་པ། ། མཁས་པ་
667



ཞིང་གི་གཙོ་བོས་ཏེ། །དེ་འདྲ་བ་ནི་ཇི་ལྟ་བུ། །ཁྱོད་ནི་སྙིང་པོ་ཁོ་ནས་ཀྱང་། །མེ་
ཡི་རྩེ་མོའི་གཙོ་བོ་སྟེ། །ཁྱོད་ནི་རླུང་དམར་འགུལ་གཡོ་བ། །རླུང་ཡང་བ་ཡི་གཙོ་བོ་
ཡིན། ། རྡོ་རྗེ་མིག་དང་སེངྒེའི་མིག །ལེགས་ མཐོང་ལག་ན་མདུང་གསུམ་
ཐོགས། ། ལྷ་མོ་བཞི་པོ་དེ་དག་ནི། །གྲོང་ཁྱེར་གཙོ་བོར་བཀོད་པ་ཡིན། །གོད་མའི་
ཚར་སྐྱེས་རྩིབས་མུ་ཁྱུད། །འཁོར་ལོ་སྤེན་པ་གནོད་སྦྱིན་བཞི། །དེ་དག་རིན་ཆེན་
རྟག་པ་ལ། །ཉོ་ཚོང་བྱེད་པའི་གཙོ་བོར་བཀོད་། །ཕྱོགས་མཚམས་སུ་ནི་བཞི་ཡིན་
ཏེ། ། བསྲུང་བའི་ཕྱིར་ནི་ཡང་དག་གནས། ། ཡུལ་འཁོར་གྲོང་ཁྱེར་ཐམས་ ཅད་
དུ། །བསྲུང་བའི་ཕྱིར་ནི་འབྱུང་པོ་བཀོད། །དྲང་སྲོང་དག་ནི་ཐམས་ཅད་དང༌། །
ལྷ་ཡི་ཚོགས་དང་ཀླུ་རྣམས་དང༌། ། ལྷ་མ་ཡིན་དང་མི་རྣམས་ཀྱི། །བར་ཡང་རྗེས་སུ་
ཡི་རང་བྱེད། །ལུས་བརྟན་རབ་ཏུ་རྒྱལ་བ་མཆོག །ཐུག་པོ་ཡི་ནི་གཙོ་བོ་སྟེ། །
ཁྱེད་ནི་སྐྱེ་དང་འགག་པ་དང༌། །ཟས་དང་རོ་དང་མེ་ཏོག་མཆོག །ཁྱོད་ནི་དྲི་
འཕེལ་བྱེད་པ་སྟེ། ། ཤུ་དག་རྫོགས་བྱེད་འབྲས་བུའི་མཆོག །ཁྱོད་ནི་ལམ་བདེ་
བསྐྱེད་པ་སྟེ། །རྣམ་པར་ཚེ་ལས་ རྒྱལ་ བའི་ གཙོ། ། དགའ་བོ་དང་ནི་ ཉེ་དགའ་
གཉིས། །རི་བོ་རྣམས་ཀྱི་གཙོ་བོར་བཀོད། །ནོར་རྒྱས་བུ་དང་ཐང་ཤིང་ཞིང་། །ལྕེ་
མཆོག་མིག་དམར་རྨུགས་བྱེད་སྐེམས། །ཁྱོད་ནི་དབྱངས་ཆེན་ཆུ་ཡི་གཙོ། །ཁྱོད་ནི་
གྲུབ་དང་ཡིད་འཕྲོག་པ། །ཟླ་བ་འཕྲོག་པར་བྱེད་པ་སྟེ། །བཅུད་ཀྱིས་ལེན་གྱི་གཙོ་
བོ་ཡིན། ། གཟའ་དང་རྒྱུ་སྐར་དུས་ཀྱང་ཡིན། །ཁྱིམ་རྣམས་ཐམས་ཅད་རྣམ་པར་
བཞག །རྒྱ་མཚོ་ཆེན་པོ་བཞི་ཡང་ནི། ། སྐལ་ལྡན་རྒྱུར་ནི་རྣམ་པར་བཞག །
ལུས་ངན་གནོད་སྦྱིན་རྣམས་ཀྱི་གཙོ། །གྲུལ་བུམ་རྣམས་ཀྱི་འཕགས་སྐྱེས་སོ། །ཀླུ་
རྣམས་ཀྱི་ནི་མིག་མི་བཟང༌། །དྲི་ཟ་རྣམས་ཀྱི་ཡུལ་འཁོར་བསྲུང༌། ། ཁྱེད་རྣམས་
འཇིག་རྟེན་བསྲུང་བར་གྱིས། །དེ་ལྟར་དྲང་སྲོང་རྔ་བོང་གིས་གླིང་ཆེན་པོ་འདིར་ཅི་
ལྟར་བཀོད་པ་བཞིན་གླིང་གཞན་བརྒྱད་ཁྲི་ཐམས་ཅད་དུའང་ཡོངས་སུ་སྐྱོང་བ་མ་
བཀོད་པ་ནི་གཅིག་ཀྱང་མེད་དོ། །འདིར་སྨྲས་པ། ༡ བྱང་ཆུབ་སེམས་དཔའི་དྲང་
སྲོང་རྔ་བོང་གིས། །འཇིག་རྟེན་དོན་དུ་འཇིག་རྟེན་སྐྱོང་བ་རྣམས། །ཚངས་དང་
668



དབང་པོར་བཅོས་པ་ མགུ་ གྱུར་པར། ། ཡེ་ཤེས་མཐུ་ཡིས་འདིར་ནི་གསལ་བར་
བྱས། ། མཁའ་ལ་རབ་ཏུ་གསལ་བར་བཀྲམ་པ་ཡི། ། རྒྱུ་སྐར་གཟའ་དང་བཅས་
པའི་གོ་རིམ་རྣམས། །པདྨ་རྒྱས་པའི་མཚོ་ལ་ངང་པ་ཞུགས། ། སྐྱེས་དགུ་རྣམས་ཀྱི་
ལེགས་སྤྱོད་དོན་མཐོང་འགྱུར། ། ལྷ་ཡི་ཚོགས་ལ་ཐུབ་པས་ཉེར་བསྟན་ལ། །བྱེད་
པོའི་ལས་ཀྱིས་བསྒྲུབས་པར་མངོན་ཞེན་པ། ། འདི་ན་ཀུན་ཏུ་ལམ་གོལ་ཞུགས་པ་
སྟེ། །འདི་ནི་ཕན་བྱེད་ཡེ་ཤེས་མཐུ་ལས་ནི། །གཞན་གྱུར་རྣམས་ལ་རེ་ཞིག་བྱུང་བ་
ཡིན། །དེ་ལྟར་དྲང་སྲོང་རྔ་བོང་གིས་བསྟན་པ་ལ་ཚངས་པ་དང་། བརྒྱ་བྱིན་དུ་
བཅས་པ་འཇིག་རྟེན་ཐམས་ཅད་ཀྱིས་མངོན་པར་བསྟོད་ཅིང་ཕྱག་བྱས་ཏེ་རྗེས་སུ་
ཡི་རང་བར་གྱུར་ཏོ། །དེ་ལྟ་བས་ན་བྱང་ཆུབ་སེམས་དཔའ་ཡེ་ཤེས་ཀྱི་མཐུ་ཐོགས་
པ་མེད་པ་རྣམས་ནི་འཇིག་རྟེན་ཐམས་ཅད་ལ་སྟོན་པ་ཡིན་ནོ་ཞེས་བརྗོད་ པར་
བྱའོ། །བདག་ཅག་གི་སྟོན་པ་འདི་ནི་སྔོན་ཡང་དེ་ལྟ་བུའི་མཁྱེན་པ་དང་ལྡན་ཞིང་།
ལྷ་དང་དྲང་སྲོང་ཐམས་ཅད་མགུ་བར་བྱེད་པ་ཡིན་ན། མངོན་པར་རྫོགས་པར་
སངས་རྒྱས་ནས་ལྟ་སྨོས་ཀྱང་ཅི་དགོས་ཞེས་དེ་བཞིན་གཤེགས་པའི་ ཡོན་ཏན་
བསྔགས་པ་ལའང་བརྗོད་པར་བྱའོ། །རྔ་བོང་གི་སྐྱེས་པའི་རབས་ཏེ་དགུ་བཅུ་དྲུག་
པའོ། ། ། ཀྱང་།
ངཝཱ་
པོ།
རྒྱུ་ཐདན་པ།
མུ་ཁྱུད་ཀྱི་སྐྱེས་པའི་རབས། །
།
ཚ༢ p://zག་བདུན་པ།
མུ་ཁྱུད་ཀྱི་སྐྱེས་པའི་རབས་ཀྱི།
ན་ པ༑ སྐྱེས་བུ་དམ་པ་ཡེ་ཤེས་ཀྱི་སྟོབས་ཐོབ་པ་རྣམས་ནི། བག་ཡོད་པ་དང་།
ཐེབས་མཁས་པ་ཆེན་པོའི་གོ་ཆ་བགོས་ཏེ་སེམས་ཅན་རྣམས་བླ་ན་མེད་པའི་བྱང་
ཆུབ་ལ་འགོད་པར་བྱེད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་
དུས་ན་རྒྱལ་པོ་མུ་ཁྱུད་ཅེས་བྱ་བ་ཆོས་དང་ལྡན་པ། ཆོས་ཀྱི་རྒྱལ་པོ་བག་ཡོད་པ་
ལྷུར་ལེན་ཞིང་སེམས་ཅན་རྣམས་ཀྱི་དོན་ཡོངས་སུ་སྤྱོད་པ་ཞིག་བྱུང་བར་གྱུར་ཏོ་
ཞེས་ གྲགས་ སོ། ། ས་བདག་དེ་ནི་ཡོན་ཏན་གྱིས་མཐོ་ཞིང༌། ། རིགས་ གཟུགས་
ལོངས་སྤྱོད་ཚེ་དང་ནད་མེད་དང༌། །ངག་དབང་ཤེས་རབ་རི་བདུན་རྣམས་ཀྱིས་
669



བསྐོར། །རང་གི་ཡོན་ཏན་རིན་ཆེན་ཚོགས་ཀྱིས་ཕྱུག །སྙིང་རྗེའི་མུ་ཁྱུད་ཀྱིས་ནི་
བརྒྱན་བྱས་པས། །ཡོན་ཏན་རྒྱ་མཚོས་དེ་ཡི་རྒྱུད་གང་ཞིང༌། །དཔག་མེད་འབྱུང་
པོ་རྣམས་ཀྱི་རྟེན་དུ་བྱུང༌། །དེ་བས་འདིར་ནི་མིང་ནི་དོན་བཞིན་གྱུར། །དེ་ཡི་ལས་
ཀྱི་བྱ་བ་ཇི་སྙེད་པ། །བག་ཡོད་བརྟན་པས་ཆོས་དང་འགལ་མི་བྱེད། །དེ་ལྟར་སའི་
བདག་པོ་རྒྱལ་པོ་མུ་ཁྱུད་དེ་གཞན་དུ་སྦྱངས་པའི་མཐུས་ཆོས་ཐམས་ཅད་ཀྱི་དེ་ཁོ་ན་
ཉིད་མངོན་དུ་གྱུར་ཏེ། ཆོས་འདི་ཐམས་ཅད་ནི་དུས་གསུམ་མཉམ་པ་ཉིད་ཀྱིས་
མཉམ་པ་སྟེ་འདས་པའི་དུས་ནའང་ཆོས་ཐམས་ཅད་རང་བཞིན་དང་བྲལ་བའོ། །
ད་ལྟར་བྱུང་བ་དང་མ་འོངས་པའི་དུས་ནའང་ཆོས་ཐམས་ཅད་རང་བཞིན་དང་
བྲལ་བའོ་ཞེས་དུས་གསུམ་མཉམ་པ་ཉིད་ལ་བརྩོན་པར་གྱུར་ཏོ། ། དེས་སེམས་ཅན་
ཐམས་ཅད་ཕྱིན་ཅི་ལོག་རྣམ་པ་བཞིས་ཕྱིན་ཅི་ལོག་ཏུ་གྱུར་པ་མཐོང་སྟེ། ཀྱེ་མ་
འཇིག་རྟེན་པ་འདི་རྣམས་ནི་ཕུང་བར་གྱུར་ཏོ། ། མི་སྡུག་པོ་ལ་སྡུག་པར་འདུ་ཤེས་
ལ། །སྡུག་བསྔལ་པ་ལ་བདེ་བར་རབ་རྟོག་ཅིང༌། ། མི་རྟག་པ་ལ་རྟག་པར་ཕྱིན་ཅི་
ལོག ་ །བདག་མེད་པ་ལ་བདག་ཏུ་ཞེན་གྱུར་པས། ། མཆིལ་བ་དམ་པོས་ཟིན་པའི་
ཉེ་བཞིན་དུ། །འཇིག་རྟེན་གནས་པ་འདི་ནི་མ་རུངས་གྱུར། ། དེ་བས་ན་ཅི་ནས་
བདག་གིས་སེམས་ཅན་རྣམས་བསྡུ་བའི་དངོས་པོ་བཞིས་དྲངས་ཏེ། །ཆོས་ཐམས་
ཅད་ཀྱི་རང་བཞིན་མཉམ་པ་ཉིད་ལ་སྦྱར་བར་བྱའོ་སྙམ་སྟེ་དེས་སྙིང་རྗེ་ཆེན་པོའི་
ཤུགས་ཀྱིས་ཐོག་མར་འཛམ་བུའི་གླིང་དུ་གནས་པའི་སེམས་ཅན་རྣམས་ལ་སྦྱིན་
པའི་དངོས་པོ་ཅི་དང་ཅི་འདོད་པ་རྣམས་ཀྱིས་ཚིམ་པར་ནི་བྱས། ངག་སྙན་པ་
རྣམས་ཀྱིས་ནི་སྐྱེ་བོ་རྣམས་བག་ཚ་བ་མེད་པར་ནི་གྱུར། དོན་བྱ་བ་དེས་རབ་ཏུ་
མགུ་བས་རྒྱུད་རྣམ་པར་དག་པར་ནི་བྱས། དེ་རྣམས་ཀྱང་རྒྱལ་པོ་ཆེན་པོ་མུ་ཁྱུད་
ལ་བླ་མར་སེམས་པར་གྱུར་པས། སྐྱེ་བོའི་ཚོགས་རྣམས་ལ་རྗེས་ སུ་བསྟན་པ།
ཆོས་རྣམས་ཐམས་ཅད་རང་བཞིན་སྟོང་བ་སྟེ། ། དུས་གསུམ་མཉམ་པ་ཉིད་ཕྱིར་
སྟོང་པའི་ཕྱིར། །འདས་པ་གང་ཡིན་དེ་ནི་འགགས་ཤིང་ཞི། ། མ་འོངས་པ་དག་
སྐྱེས་པ་ཡོད་མ་ཡིན། །ད་ལྟར་བྱུང་བ་ངོ་བོས་དག་པས་ཏེ། ། དེ་ལྟར་བློ་ཡིས''
670



བཏགས་པ་རྣམ་སྟོང་བས། །ཆོས་རྣམས་ཐམས་ཅད་རང་བཞིན་མཉམ་པ་ཉིད། །
འདི་ལ་རྐྱེན་གྱི་སྣང་བ་ཐམས་ཅད་དང་། ། སྒྱུ་མའི་རང་བཞིན་ཇི་ལྟར་སྣང་བར་
མཚངས། ། སྒྱུ་མ་དེ་ཡང་དངོས་པོར་གྲུབ་མིན་པས། །ཆོས་འདི་རྣམས་ནི་དེ་ལྟར་
ཤེས་པར་གྱིས། ། ཞེས་བྱ་བ་ལ་སོགས་པས་ཆོས་བསྟན་པས། སྲོག་ཆགས་བྱེ་བ་
ཁྲག་ཁྲིག་བརྒྱ་སྟོང་ཕྲག་བཅུ་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། ། དེ་ལྟ་
བུའི་རྨད་དུ་བྱུང་བའི་སྤྱོད་པ་དེ་ལྷ་རྣམས་ལ་རིམ་པར་བརྒྱུད་པ་ལས་སུམ་ཅུ་རྩ་
གསུམ་པའི་ལྷ་རྣམས་ཡིད་ལ་ ཡ་མཚན་ཆེ་བར་གྱུར་ནས། ཆོས་བཟང་ལྷའི་་
འདུན། སར་ འདུས་ པའི་བར་ སྐབས་ སུ་ འདི་ ལྟ་ བུའི་ གཏམ་ བརྗོད་ པ་ བྱུང༌ སྟེ།
འདི་ལྟར་ཕྱིན་ཅི་ལོག་ཏུ་གྱུར་པའི་སེམས་ཅན་རྣམས་ལ་ཐབས་མཁས་པས་ཕྱིན་ཅི།
ལོག་མེད་པར་ཡང་དག་པར་སྟོན་པའི་ཆོས་ཀྱི་རྒྱལ་པོ་མུ་ཁྱུད་ཀྱིས་ཟིན་པའི་མི་
རྣམས་ནི་རྙེད་པ་ལེགས་པར་རྙེད་པའོ། ། ཞེས་ གླེང་བར་གྱུར་ཏོ། ། བར་སྐབས་
དེར་ལྷ་རྣམས་ཀྱི་དབང་པོ་བརྒྱ་བྱིན། ཆོས་བཟང་གང་ན་བ་དེར་དོང་སྟེ་བདག་
ཉིད་ཀྱི་སྟན་ལ་འདུག་ནས་ལྷ་རྣམས་ལ་སྨྲས་པ། ཁྱེད་རྣམས་དེ་ལྟར་ཅི་ཞིག་གླེང་།
དེ་སྐད་ཅེས་སྨྲས་པ་དང་། ལྷ་རྣམས་ཀྱིས་ཞེ་ས་དང་བཅས་པས་གསོལ་བ། ། ལྷ་
ཡི་དབང་པོ་བདག་ཅག་རྣམས། ། ཆོས་བཟང་ལྷ་ཡི་མདུན་ས་འདིར། །འདི་ལྟ་བུ་
ཡི་གླེང་མོ་དག །གཏམ་དུ་བརྗོད་པ་བཞིན་དུ་གྱུར། ། གང་ན་ཕྱིན་ཅི་ལོག་ཏུ་
གྱུར་པ་ཡི། ། སེམས་ཅན་རྣམས་ལ་ཕྱིན་ཅི་མ་ལོག་པའི། །ལམ་ཡངས་དྲི་མ་མེད་པ་
མངོན་སྟོན་པ། ། ས་བདག་མུ་ཁྱུད་འདི་ཡིས་རྗེས་བཟུང་བ། ། མི་རྣམས་རྙེད་པ་
ལེགས་པར་རྙེད་པའོ། ། ཞེས་པའི་གཏམ་འདི་གླེང་བའི་སྐབས་སུ་མཆིས། ། བརྒྱ་
བྱིན་གྱིས་སྨྲས་པ། གྲོགས་པོ་དག་རྒྱལ་པོ་མུ་ཁྱུད་དེ་ནི་ཐབས་མཁས་པ་བསམ་
གྱིས་མི་ཁྱབ་པ་དང་ལྡན་པ་ཡིན་ན། ཁྱེད་རྣམས་རྒྱལ་པོ་མུ་ཁྱུད་འདིར་འོང་ཞིང་
ལྟ་བར་འདོད་དམ་མི་འདོད་ལྷ་རྣམས་ཀྱིས་གསོལ་བ། ལྷའི་དབང་པོ་བདག་
ཅག་རྣམས་རྒྱལ་པོ་མུ་ཁྱུད་འདིར་མཆིས་ཏེ་མཐོང་བར་འཚལ་ལགས་སོ། ། དེ་ནས་
ལྷའི་དབང་པོས་ཁ་ལོ་བསྒྱུར་བ་མ་ཏི་ལི་ལ་སྨྲས་པ། མ་ཏི་ལི་ཁྱོད་ཀྱིས་ལྷའི་ཤིང་
671



རྟ་རྩིབས་སྟོང་དང་ལྡན་པ་ཁྲིད་ལ་རྒྱལ་པོ་མུ་ཁྱུད་གང་ན་བ་དེར་སོང་ལ་འདི་སྐད་
ཅེས་གྱིས་ཤིག རྒྱལ་པོ་ཆེན་པོ་སུམ་ཅུ་རྩ་གསུམ་པའི་ལྷ་རྣམས་ཀྱི་ཤིང་རྟ་ཅང་
ཤེས་རྩིབས་སྟོང་དང་ལྡན་པ་དཀྲིས་ཏེ་མཆིས་ལགས་ན་རྒྱལ་པོ་ཆེན་པོ་མྱུར་བར་
འདི་ལ་ལེགས་པར་བཅིབས་ སུ་གསོལ། ཁྱེད་ནི་སུམ་ཅུ་རྩ་གསུམ་པ་རྣམས་་་
མཐོང་བར་འཚལ་ཞེས་མཆིའོ་ཞེས་གྱིས་ལ་གཞན་ཡང་རྒྱལ་པོ་ཆེན་པོ་ལམ་གང་ལ་
གཤེགས་པར་བགྱི། ཕྱིན་ཅི་ལོག་ཏུ་གྱུར་པ་མཆིས་པའི་ལམ་ནས་གཞུད་དམ།
ཕྱིན་ཅི་མ་ལོག་པ་མཆིས་པ་རྣམས་ཀྱི་ལམ་ནས་གཞུད་ཅེས་གྱིས་ཤིག ལེགས་སོ་
ཞེས་སྨྲས་ནས་ཁ་ལོ་བསྒྱུར་བ་མ་ཏི་ལི་ལྷའི་དབང་པོའི་ངག་ལྟར་མཉན་ཏེ་འཛམ་
བུའི་གླིང་དུ་སོང་ནས་སྔ་མ་བཞིན་དུ་གསོལ་བ་དང༌། ༑ རྒྱལ་པོ་མུ་ཁྱུད་ཀྱིས་ཁ་ལོ་
བསྒྱུར་བ་མ་ཏི་ལི་ལ་སྨྲས་པ། གང་ན་ཕྱིན་ཅི་ལོག་གནས་དང་། །གང་ན་ཕྱིན་ཅི་
མ་ལོག་པ། །གནས་པའི་ས་དེ་གཉིས་ཀ་ནས། ། དྲངས་ཏེ་སོང་ཞིག་མ་ཏི་ལི། །དེ་
ནས་ཁ་ལོ་བསྒྱུར་བ་མ་ཏི་ལིས། །གང་ན་ཕྱིན་ཅི་ལོག་ཏུ་གྱུར་པ་རྣམས་ཀྱི་ཕྱིན་ཅི་
ལོག་གི་ལམ་དང་། ཕྱིན་ཅི་ལོག་མེད་པ་རྣམས་ཀྱི་ཕྱིན་ཅི་ལོག་མེད་པའི་ལམ་དེ་
གཉིས་ག་ནས་དོང་བ་ལས། རྒྱལ་པོ་མུ་ཁྱུད་ཀྱིས་ཁ་ལོ་བསྒྱུར་བ་ལ་སྨྲས་པ། །ཁ།
ལོ་བསྒྱུར་བ་མ་ཏི་ལི། ། ཤིང་རྟ་ཡུད་ཙམ་སྡོད་ཅིག་དང་། །གང་ན་ཕྱིན་ཅི་ལོགས་
གྱུར་པའི། །ས་དེ་རེ་ཞིག་བལྟ་བར་བྱ། །དེ་ནས་མ་ཏི་ལིས་ཤིང་རྟ་ཇི་སྲིད་ཐོགས་
པར་བྱས་པ་དེའི་བར་ལ། རྒྱལ་པོ་མུ་ཁྱུད་ཀྱིས་སྲོག་ཆགས་བྱེ་བ་ཕྲག་བརྒྱད་ཅུ།
དེ་ཁོ་ན་ཉིད་ངེས་པར་བརྟན་པའི་ཏིང་ངེ་འཛིན་ལ་བཀོད་པར་གྱུར་ཏེ། འདི།
ལྟར་བག་ཡོད་པ་དང༌། མངོན་པར་ཤེས་པ་ཐོབ་པའི་ཕྱིར་རོ། །དེ་དག་ཐམས་
ཅད་ཀྱིས་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། ཁ་ལོ་བསྒྱུར་བ་མ་ཏི་
ལིས་ནི་རྒྱལ་པོ་མུ་ཁྱུད་ཀྱིས་ལས་ཅི་བྱས་པའང་ཤེས་པར་མ་གྱུར་ཏོ། ། མཁས་པའི་
བདག་ཉིད་མཐུ་སྟོབས་ཐོགས་པ་རྣམས། ། སྐད་ཅིག་ལ་ཡང་དཔག་མེད་འགྲོ་བའི་
སྒྲིབ་པ་དག །བསལ་ཞིང་བྱང་ཆུབ་ཐར་ལམ་དྲི་མ་མེད་སྟོན་པ། ཉི་མའི་
དཀྱིལ་འཁོར་མུན་པ་སེལ་ཞིང་ཤར་པ་བཞིན། །འདི་འདྲའི་མཐུ་ཆེན་སྲིད་ན་ནམ་
672



ཡང་ཡོད་མིན་པས། །ལྷ་རྣམས་ཀུན་གྱིས་མཆོག་ལ་ཡ་མཚན་ཅི་ཞིག་ཡོད། །དེ་
ནས་རྒྱལ་པོ་མུ་ཁྱུད་རི་རབ་ཀྱི་ཁར་ཕྱིན་ནས། ། ནགས་ཚལ་འཐུག་པོ་རྣམ་པ་
ཐམས་ཅད་དུ་སྔོ་བར་མཐོང་སྟེ། མ་ཏི་ལི་ལ་སྨྲས་པ། སྤྲིན་ཆེན་སྤུངས་པ་
བཞིན་དུ་ལྷུན་འཐུག་ཅིང་། །རྒྱ་མཚོའི་དུམ་བུ་ལྟ་བུར་རབ་ཏུ་སྡོ། །ནོར་བུ་ལྟ་བུར་
གསལ་ཞིང་སྣུམ་གྱུར་པ། །ནགས་ཚལ་མེ་ཏོག་ཚོགས་ཀྱིས་བཀྲམ་བྱས་པ། །འདི་
ནི་ཕྱིན་ཅི་ལོག་དང་བྲལ་གྱུར་པའི། །སེམས་ཅན་རྣམས་ཀྱི་གནས་སུ་གྱུར་པར་
ངེས། །མ་ཏི་ལིས་སྨྲས་པ། འདི་ནི་སུམ་ཅུ་རྩ་གསུམ་པའི་ལྷ་རྣམས་ཀྱི་ཆོས་་
བཟང་ལྷའི་འདུན་ས་ཞེས་བགྱི་བ་ལགས་པས། རྒྱལ་པོ་ཆེན་པོ་ཐོགས་ཐོགས་མི་
མཆིས་པར་གཞུད་ཅིག །ལྷ་ཐམས་ཅད་ཀྱང་འདིར་འདུས་ཏེ་མཆིའོ། །དེ་ནས་
རྒྱལ་པོ་མུ་ཁྱུད་ཆོས་བཟང་གང་ན་བ་དེར་ཕྱིན་པར་གྱུར་ཏོ། །འདི་ནི་ཆོས་ཉིད་
ཡིན་ཏེ། ལྷ་རྣམས་ལོངས་སྤྱོད་དགའ་སྟོན་རྒྱས་གྱུར་པས། །མེ་ཏོག་ཕྲེང་ཐོགས་
རོལ་མོའི་སྒྲ་སྒྲོགས་ཤིང་། གླུ་གར་སྙན་པ་རབ་ཏུ་མཛེས་པ་ཡིས། །ས་བདག་དེ་
ནི་གུས་པས་བསུ་བྱེད་པ། །རྒྱ་མཚོའི་དུས་ཚིགས་རླབས་ཀྱི་ཕྲེང་བ་བཞིན། མ་
འཁྲུགས་དལ་ ཞིང་མངོན་དུ་ཕྱོགས་པར་གྱུར། ། དེ་ཚེ་ ལྷ་ཡི་དབང་པོ་ཡིས།།
བདག་ཉིད་ཆེ་དེ་འོང་རིག་ནས། །བག་ཡོད་བརྟན་པའི་རྒྱལ་དེ་ལ། ། གུས་པས་
རང་གི་རིན་ཆེན་ཁྲི། །ནོར་བུའི་སྙིང་པོ་ལས་གྲུབ་པ། །ཀ་ཙ་ལིནྡ་ཀས་གཡོགས་
པ། ། དེ་ཡང་དགའ་བཞིན་བསྟབས་པར་གྱུར། །དེ་ནས་རྒྱལ་པོ་མུ་ཁྱུད་བརྒྱ་བྱིན་
གྱི་སྟན་ཕྱེད་ལ་འདུག་གོ་འདུག་ནས་ཀྱང་ལྷའི་དབང་པོས་དགའ་བ་དང་ལྡན་
པའི་གཏམ་བྱས་ནས་རྒྱལ་པོ་ཆེན་པོ་ཁྱོད་ཀྱིས་སངས་རྒྱས་བཅོམ་ལྡན་འདས་་་
རྣམས་ཀྱི་བསྟན་པ་འཇིག་རྟེན་དུ་བཞག་པ་ནི། ཁྱོད་ཀྱིས་རྙེད་པ་ལེགས་པར་
རྙེད་དོ། །དེ་ནས་ལྷའི་དབང་པོས། སུམ་ཅུ་རྩ་གསུམ་པའི་ལྷ་རྣམས་ལ་སྨྲས་
པ། །ཀྱེ་གྲོགས་པོ་དག་ཤེས་པར་གྱིས་ཤིག མི་དབང་རྒྱལ་པོ་འདི་ནི་ཐབས་
མཁས་ཤིང༌། །བསམ་གྱིས་མི་ཁྱབ་མཐུ་དང་ལྡན་པ་སྟེ། །འདི་ལྟར་ལམ་འདི་སྐད་
ཅིག་ཡུད་ཙམ་ལ། །སྲོག་ཆགས་བྱེ་བ་ཕྲག་ནི་བརྒྱད་ཅུ་རྣམས། ། མི་སྐྱེའི་ཆོས་ལ་
673



བཟོད་པ་ཐོབ་པར་བྱས། ། ཨེ་མའོ་མཐུ་ཆེན་ཁྱད་པར་འདི་ལ་ལྟོས། །དེ་ནས་ལྷའི་
དབང་པོ་བརྒྱ་བྱིན་དང་རྒྱལ་པོ་ཆེན་པོ་མུ་ཁྱུད་ཆོས་དང་ལྡན་པའི་གཏམ་གྱིས་ཡང་
དག་པར་དགའ་བར་བྱས་ནས། སླར་ཡང་རྒྱལ་པོ་ཆེན་པོ་མུ་ཁྱུད་ཀྱིས་ལྷ་རྣམས་
ཀྱི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། ། ལྷའི་དབང་པོ་བདག་ནི་ཕྱིར་
འཛམ་བུའི་གླིང་དུ་འགྲོ་བར་འདོད་དོ། །དེ་ཅིའི་ཕྱིར་ཞེ་ན། བདག་དེར་སོང་སྟེ།
དེ་བཞིན་གཤེགས་པའི་བསྟན་པ་ཡོངས་སུ་གཟུང་བར་བྱའོ། །གཞན་ཡང་འཇིག་
རྟེན་མི་རྟག་སྙིང་པོ་མེད་པ་སྟེ། །བྱིས་པའི་བློ་ཅན་བདག་ཏུ་རྟོག་པ་རྣམས། །སྲིད་
པ་ཀུན་ཏུ་སྡུག་བསྔལ་རྟག་ཏུ་རྨོངས། །ཟོ་ཆུའི་རྒྱུན་ལྟར་ཡང་ནས་ཡང་དུ་་་་་་
འཁོར། ། ལྷ་ཡི་བདེ་བ་དཔག་མེད་མངོན་མྱོང་ཞིང༌། ། ཡང་སྲིད་འཁྱམས་པས་
ལེགས་པར་ཚིམ་པར་གྱུར། །ང་ནི་བག་ཡོད་ཐབས་ལ་མཁས་པ་ཡིས། ། བག་མེད་
རྣམས་ཀྱི་དོན་ཕྱིར།འཇིག་རྟེན་དུ། ། གནས་པ་ལྷ་དབང་ལེ་ལོ་བྱར་མི་རུང་། །
བདག་ནི་འཛམ་བུའི་གླིང་དུ་འགྲོ་བར་འདོད། ། དབང་པོ་ཁྱེད་ཀྱིས་ལྷ་ཡི་སྲིད་པ་
དག །བག་མེད་འདོད་པ་ཆོག་མི་ཤེས་པ་ཡི། ། ལྷ་མོ་རྣམས་དང་མྱོས་པས་དུས་
འདའ་བ། །བཟློག་སྟེ་ཐར་ལམ་མཆོག་ལ་འགོད་པར་མཛོད། ། དེ་ལྟར་སྨྲས་པར་
མངོན་ཏེ། དེ་ལོ་བརྒྱ་བྱིན་གྱིས་སྨྲས་པ།zz རྒྱལ་པོ་ཆེན་པོ་ཁྱོད་གང་གི་དུས་ལ་
བབ་པར་མཁྱེན་ན་བཞུད་ཅིག དེ་ནས་རྒྱལ་པོ་མུ་ཁྱུད་ཕྱིར་འཛམ་བུའི་གླིང་དུ་
ཕྱིན་ནས། སྙིང་རྗེ་ཆེན་པོ་དང་ལྡན་ཞིང་། ཐབས་མཁས་པ་ལ་ཤིན་ཏུ་་་་
བསླབས་པས། | སེམས་ཅན་དཔག་ཏུ་མེད་པ་དག་སངས་རྒྱས་ཀྱི་བསྟན་པ་ལ་
བཏུལ་བར་གྱུར་ཏོ། །འཇིག་རྟེན་ན་ནི་སེམས་ཅན་རྣམས། ། ཡུལ་ལ་མྱོས་པའི་
ཀུན་རྟོག་གིས། །དྲངས་ཏེ་བཟང་མོའི་རེག་པ་ལའང༌། །དབང་མེད་འཁྲུལ་བ་ལྟ་
བུར་བྱེད། །རྒྱལ་སྲས་བག་ཡོད་ལྡན་སྤྱོད་པ། །བརྒྱ་བྱིན་བདེ་བ་དྲི་མེད་ལ། །མི་
གཙང་དོང་བཞིན་བསྟེན་མི་བྱེད། ། གཏི་མུག་མུན་པ་འདིས་མཚར་བྱས། །གཞན་
དོན་ཁུར་ཆེན་མགོ་ལ་ཁྱེར་བ་རྣམས། །འགྲོ་ལ་ཕན་ཕྱིར་དམྱལ་བའི་མེ་དོང་ལ། །
པདྨའི་མཚོ་ལ་ངང་བ་བཞིན་དུ་འཇུག །ཉིད་ཀྱི་དབུ་བཅད་དགྱེས་པའི་སྤྱན་
674



་གྱིས་བལྟ། །བག་མེད་བདེ་བ་འདོད་པའི་རྨོངས་པ་དག །ཚིག་རྩུབ་རེག་ པ་
གཅིག་ནི་སྤང་འདོད་པས། །དམྱལ་བའི་མེ་དོང་དབང་མེད་བདེ་བ་བཅོམ། །
གཞན་གྱི་བདེ་ལ་ཡིད་སྨོན་བཞིན་དུ་ལྟ། །ཀྱེ་མ་སྲིད་འདི་བག་མེད་ཉེས་བརྒྱས་
བཅོམ། །དམ་པ་རྣམས་ནི་དེ་ལས་བཟློག་པ་སྙམ། ། དེ་ལྟ་བས་ན་སྐྱེས་བུ་དམ་པ་
རྣམས་ཀྱི་རྗེས་སུ་སློབ་ཅིང་། ། རང་དང་གཞན་གྱི་དོན་བདེ་བླག་ཏུ་འགྲུབ་པར་
འདོད་པས་བག་ཡོད་པ་ལ་གནས་པར་བྱའོ། །གཞན་ཡང་བྱང་ཆུབ་སེམས་དཔའ་
ཐབས་མཁས་པ་མངོན་དུ་བྱས་པ་རྣམས་ཀྱི་དོན་བྱ་བ་བསམ་གྱིས་མི་ཁྱབ་བོ་ཞེས་
ཐབས་མཁས་པའི་ཕན་ཡོན་བསྔགས་པ་དང༌། སངས་རྒྱས་ཀྱི་ཆེ་བ་བསྟན་པ་
ལའང་བརྗོད་པར་བྱའོ། ། མུ་ཁྱུད་ཀྱི་སྐྱེས་པའི་རབས་ཏེ་དགུ་བཅུ་བདུན་པ་བབས་
པའོ།། །།'
བ 5 ༼བྱེ་
གོ་བརྒྱད་པ། དགེ་སློང་ཨུཏྤ་ལའི་གདོང་གི་སྐྱེས་པའི་རབས།
ཅེས་པ༑ སྐྱེས་བུ་དམ་པ་རྣམས་ནི་ལོག་པར་ལྟ་བའི་སེམས་ཅན་རྣམས་ལ་སྙིང་རྗེ་
ཆེན་པོའི་ཤུགས་ཁྱད་པར་དུའང་བརྩོན་པ་དང་ལྡན་པས་ཡང་དག་པའི་ལྟ་བ་ལ་
སྦྱོར་བར་མཛད་དོ། །དེ་ཡང་འདི་སྐད་ཐོས་ཏེ། སྔོན་བྱུང་བ་འདས་པའི་དུས་ན་
སྣང་བ་འཆད་པ་ཞེས་བྱ་བའི་བསྐལ་པ་ལ་འཇིག་རྟེན་གྱི་ཁམས་འདི་ཉིད་དུ་སྐྱེ་དགུ་
ཚེ་ལོ་བརྒྱད་སྟོང་ཐུབ་པ་རྣམས་ཀྱི་དུས་སུ། བཅོམ་ལྡན་འདས་དེ་བཞིན་འདས་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་ཞི་སྤོས་སྣང་
དཔལ་ཞེས་བྱ་བ་འཇིག་རྟེན་དུ་བྱུང་སྟེ། སེམས་ཅན་རྣམས་ལ་ཐེག་པ་གསུམ་
དང་ལྡན་པའི་ཆོས་སྟོན་ཏོ། །དེའི་ཚེ་རྒྱལ་པོ་ཨུཏྤ་ལའི་གདོང་ཞེས་བྱ་བ་ས་ཆེན་པོ་
རྒྱ་མཚོའི་མཐས་གཏུགས་པ་སྐྱོང་བར་བྱེད་པ་བྱུང་ངོ༌། ། དེས་སྐྱེ་བའི་ལས་ཡོངས་
སུ་རྫོགས་ནས་བདག་ཉིད་ཀྱི་བསོད་ནམས་ཀྱི་མཐུས་རིན་པོ་ཆེ་རྣམ་པ་བདུན་
པོའང་ཐོབ་པར་གྱུར་ཅིང་འཛམ་བུའི་གླིང་དུ་གནས་པའི་སྐྱེ་བོ་ཐམས་ཅད་སའི་
བདག་པོ་དེའི་དཔལ་གྱིས་འཇིག་རྟེན་དང་འཇིག་རྟེན་ལས་འདས་པའི་དོན་ཐམས་
675



ཅད་གྲུབ་པར་གྱུར་ཏོ། །ས་བདག་དེ་ནི་སྔོན་དུ་སྦྱངས་བའི་མཐུས། ། སྦྱིན་དང་
དུལ་དང་སྡོམ་པའི་རང་བཞིན་དང༌། །ཡོངས་སུ་སྦྱངས་ཤིང་བློ་ནི་དག་གྱུར་
པས། །གཅིག་ཏུ་ཆོས་ཀྱི་དོན་ལ་རབ་ཏུ་བརྩོན། །མཚན་རྣམས་ཀུན་གྱིས་ལུས་
བརྒྱན་རྣམ་པར་མཛེས། ། གཟའ་སྐར་ཚོགས་ཀྱིས་ བརྒྱན་ པའི་ནམ་མཁའ་བས་
བཞིན། །དག་ཅིང་ཡོན་ཏན་ཚོགས་ཀྱིས་རབ་ཏུ་བཀྲ། དེ་ནི་སྙིང་རྗེའི་སྤྲིན་ཕུང་
གཡོ་བ་ཅན། །རྗེས་སུ་བསྟན་པའི་ཚིག་གི་ཆར་རྒྱུན་གྱིས། །སྐྱེ་བོའི་སྙིང་གི་གཞི་ལ་
ལེགས་བབ་པས། ། དགེ་བའི་ཚོགས་རྣམས་སྐྲུན་པར་བྱེད་པ་བཞིན། ། དེ་བས་
འདིར་ནི་འཇིག་རྟེན་གཙོ་བོར་གྱུར། ། དེ་ལྟ་བུའི་རྒྱལ་པོ་ཆེན་པོ་དེ་འཁོར་ལོས་
བསྒྱུར་པའི་རྒྱལ་སྲིད་ཀྱི་དབང་ཕྱུག་ཐོབ་པར་ གྱུར་དུ་ཟིན་ཀྱང་། ། འཇིག་རྟེན་
ཐམས་ཅད་མི་རྟག་ཅིང་སྙིང་པོ་མེད་པའི་ཚུལ་མངོན་དུ་གྱུར་པས་གཞན་གྱི་དོན་དུ་
བླ་ན་མེད་པའི་བྱང་ཆུབ་ཀྱི་སེམས་ཉེ་བར་གནས་པས་ཐམས་ཅད་མཁྱེན་པའི་གོ་
འཕང་བཙལ་བའི་ཕྱིར། བཅོམ་ལྡན་འདས་དེ་བཞིན་གཤེགས་པ་འོད་ཞི་སྤོས་
སྣང་དཔལ་དེ་ལ་བདག་ཉིད་ཀྱི་བཙུན་མོའི་འཁོར་དང་བུ་དང་ཁམས་ཀྱི་རྒྱལ་ཕྲན་
དང་བློན་པོ་དང་སྐྱེ་བོའི་ཚོགས་ཆེན་པོ་དང་བཅས་པ་ཐམས་ཅད་ཆོས་མཉན་ཞིང་
མཆོད་པའི་ལས་ལ་ཀུན་ཏུ་བརྩོན་པ་ཆེར་བྱེད་དོ། །དེ་ནས་དུས་གཞན་ཞིག་གི་ཚེ་
དེ་བཞིན་གཤེགས་པས་ཆོས་བསྟན་པའི་མཐུས་བཙུན་མོ་དམ་ པ་ ལྷ་མཛེས་ལ་་་
སོགས་པའི་བུད་མེད་བརྒྱད་ཁྲི་བཞི་སྟོང་རྣམས་བུད་མེད་དུ་སྐྱེ་བའི་ལས་ཀྱི་སྒྲིབ་པ་
བྱང་བར་གྱུར་ཏེ། ཐམས་ཅད་ཀྱང་སྐྱེས་པའི་དབང་པོ་དང་ལྡན་པར་གྱུར་ཏོ། །
དེའི་ཚེ་རྒྱལ་པོ་ཨུཏྤ་ལའི་གདོང་ཉིད་ཀྱི་བུ་ཐུ་བོ་རྒྱལ་སྲིད་ལ་བཞག་ནས་བདག་ཉིད་
དང་བུ་སྟོང་དུ་གཅིག་གིས་མི་ཚང་བ་དང༌། སྐྱེས་བུ་ལྷ་མཛེས་ལ་ སོགས་པའི་
བརྒྱད་ཁྲི་བཞི་སྟོང་དང༌། གཞན་ཡང་སྲོག་ཆགས་དགུ་ཁྲི་ཉིས་སྟོང་དང་བཅས་
ཏེ་ཁྱིམ་ནས་ཁྱིམ་མེད་པར་རབ་ཏུ་བྱུང་ནས་ཚངས་པར་སྤྱད་པ་སྤྱོད་པར་གྱུར་
ཏོ། །འདིར་སྨྲས་པ། ཐུགས་རྗེ་ཆེ་ལྡན་རྒྱལ་བ་རྣམས་ཀྱི་ཐུགས་རྗེའི་སྟོབས་ཀྱང་
དཔག་མེད་ལ། ། རྒྱལ་བའི་སྲས་རྣམས་རྨད་དུ་བྱུང་བའི་ཡོན་ཏན་ སྟོབས་ཀྱང་
676



དཔག་མེད་དོ། །ལུས་འདི་ཉིད་ལ་ལས་ཀྱི་མཐུ་བཅོམ་སྦྲུལ་གྱི་ཤུན་པ་རྗེས་པ་
ལྟར། །དམན་པའི་ལུས་ལས་དག་པའི་ལུས་ སུ་ གྲུབ་པར་གྱུར་འདིའང་རྨད་དུ་
བྱུང་། །འདི་ན་བག་མེད་ཀུན་ཏུ་རྨོངས་པས་སྲེད་པའི་རྒྱ་མཚོར་ལྟུང་བ་རྣམས། །
རྨི་ལམ་བདེ་བ་སྐད་ཅིག་ཙམ་ལའང་སད་ཀྱང་ཀུན་ཏུ་རྟོག་པར་བྱེད། །བློ་གྲོས་
ལྡན་རྣམས་རྒྱལ་སྲིད་དཔལ་ཡང་ཆགས་མེད་མཆིལ་མ་ལྟར།།འདོར་བར་བྱེད་
ཅིང་རྒྱལ་བའི་བསྟན་ལ་རྨད་བྱུང་སྤྱད་པ་སྤྱོད་པར་གྱུར། ། དེའི་ཚེ་ཡོངས་སུ་མ་
སྨིན་པའི་སྲོག་ཆགས་བྱེ་བ་མང་པོ་འདི་སྙམ་དུ་སེམས་ཏེ། གང་འདི་ལྟར་དགེ་
སྦྱོང་འདི་དག་ནི་བདུད་ཀྱི་ལས་ལ་བརྩོན་པ་སྟེ། གཡོ་རྒྱུ་ཅན་དུ་སྒྱུ་མས་གཞན་སླུ་
བར་བྱེད་པ་བུད་མེད་ཀྱི་དབང་པོ་དག་མི་སྣང་བར་བྱེད་ཅིང་བསྒྱུར་བ་ལྟར་འཆོས་
པ་ལ་ལ་ནི་ལྷར་ལུང་སྟོན། ལ་ལ་ནི་དམྱལ་བ་དང་ཡི་དྭགས་དང་དུད་འགྲོའི་སྐྱེ་
གནས་སུ་ལུང་སྟོན། ལ་ལ་ནི་ཤི་འཕོས་ནས་སྐྱེ་བ་མེད་པར་ལུང་སྟོན་ཏེ། དགེ་
སྦྱོང་འོད་ཞི་སྤོས་སྣང་དཔལ་དེ་དགེ་སྦྱོང་གི་གཟུགས་ཀྱིས་རབ་ཏུ་སླུ་བར་བྱེད་པ་
ཡིན་གྱིས། བདག་ཅག་འདི་ནས་དོང་སྟེ་དེའི་གཟུགས་དང་རྟགས་འཛིན་པའང་མི་
མཐོང་བ་དང་། དེའི་ཚིག་ཀྱང་མི་ཐོས་པའི་སར་འདོང་ངོ་ཞེས་གླེངས་པར་གྱུར་
ཏེ། ཤོར་བ་གཞོན་ནུའི་ཚུར་ཅེས་བྱ་བ་ཞིག་ཡོད་པ་དེས་ལོག་པར་ལྟ་བའི་སྲོག་
ཆགས་དེ་དག་ཡོངས་སུ་བསྡུས་ནས། གང་ན་རི་ཁྲོད་ཉམ་ང་བ་མཐའ་འཁོབ་ཀྱི་
གནས་ཡོད་པ་དེར་སོང་བར་གྱུར་ཏེ། : ཤོར་བ་གཞོན་ནུའི་ཚུལ་དེས་སེམས་ཅན་
དེ་དག་ལ་འདི་སྐད་དུ་དྲང་སྲོང་གི་ཆ་ལུགས་བཟུང་ནས་སྟོན་པར་བྱེད་དོ། །ཀྱེ་
ཤེས་ལྡན་དག་འཁོར་བ་ལ་ཐར་པའང་མེད། ལེགས་པར་བྱས་པ་དང་ཉེས་པར་
བྱས་པའི་ལས་ཀྱི་འབྲས་བུ་རྣམ་པར་སྨིན་པའང་མེད་ན་དགེ་སྦྱོང་འོད་ཞི་སྤོས་སྣང་
དཔལ་འདི་ནི་འདི་ལྟ་བུའི་ཚུལ་དུ་སྟོན་ཏེ། དེས་ནི་བུད་མེད་དབང་པོ་བསྒྱུར་
བྱེད་ཅིང་། །སྐྲ་བྲེགས་ཆོས་ཅན་གོས་ནི་བསྐོན་བྱས་ནས། ། སྣ་ཚོགས་འདོད་དང་
དགའ་བ་རྒྱུན་བཅད་དེ། ། གླུ་གར་གླིང་བུ་རྩེད་འཇོའི་ཚོགས་རྣམས་དང་། །ཆང་
གི་བཏུང་བ་དུས་ཀྱི་ཟས་བཅད་དེ། །སྣ་ཚོགས་སྒྱུ་ཡིས་འབྲིད་པར་བྱེད་འགྱུར་
677



བ། །འདི་འདྲ་སྔོན་ཆད་བདག་གིས་མ་ཐོས་ཏེ། །འདི་ནི་དགྲ་བོ་མངོན་སུམ་གྱུར་
པ་ཡིན། ། ཞེས་བྱ་བ་ལ་སོགས་པ་སེམས་ཅན་རྣམས་ལྟ་བ་ལོག་པ་འཛིན་པ་ལ་
བཀོད་པར་གྱུར་ཏོ། ། དེ་ལྟ་བུའི་ཚུལ་དེ་དག་དགེ་སློང་ཆེན་པོ་ཨུཏྤ་ལའི་གདོང་
གིས་ཐོས་པ་མཐའ་འཁོབ་རི་ཁྲོད་ན་ཁ་ཅིག་བདག་ཉིད་ཀྱང་ལམ་ངན་པ་ལ་ཞུགས་
ཤིང་གཞན་ཡང་ལྟ་བ་མི་བཟང་པོ་འཛིན་དུ་བཅུག་སྟེ། དཀོན་མཆོག་གསུམ་ལ་
མི་སྙན་པ་སྒྲོགས་སོ། ། ཞེས་ཐོས་ནས་དགེ་སྦྱོང་ཆེན་པོ་དེ་འདི་སྙམ་དུ་སེམས་སོ། །
ཀྱེ་མའོ་འཇིག་རྟེན་སྐལ་ཉམས་རྣམས། ། ལོག་པའི་ལམ་དུ་ཞུགས་པར་གྱུར། །
ཐུགས་རྗེ་མཆོག་མངའ་རྒྱལ་བས་ཀྱང་། །ཀུན་ཏུ་གདུལ་བར་མི་ནུས་པའི། །འགྲོ་
བ་དག་ཀྱང་ཡོད་པ་ལྟ། །ཅི་ནས་བདག་གིས་ལྟ་ངན་འདི་དག་ཀུན། །གཏི་མུག་རྒྱུ་
མཚོར་ལོག་པའི་ཆུ་སྲིན་གྱིས། །ཟིན་པ་ཡིད་ལ་བཟློག་པར་མ་ནུས་ན། ། བདག་
གིས་ རྒྱལ་བའི་རྗེས་སུ་མ་བསྒྲུབས་ཤིང༌། ། དགེ་སྦྱོང་གྱུར་པ་དོན་མེད་ཉིད་དུ་
ཟད།།མ་འོངས་དུས་ན་ཡེ་ཤེས་མིག་ལོང་གྱུར་པ་རྣམས། །ཐར་བར་བྱ་ཕྱིར་རྒྱལ་
བའི་ཡེ་ཤེས་མིག་སྦྱིན་ཞིང༌། །བདུད་བཞིའི་ཞགས་པས་བཅིངས་པའི་འགྲོ་རྣམས་
ཐར་བྱེད་པ། །མཐུ་ལྡན་རྫོགས་པའི་བྱང་ཆུབ་ཅི་ལྟར་རྫོགས་པར་བྱ། ། གཞོན་
ཡང་། ལམ་གོལ་ཞུགས་པའི་འགྲོ་བ་རྣམས། །སྙིང་རྗེ་ཅན་གྱིས་མ་བཟློག་ན། །
ངན་འགྲོའི་ངན་གྲོགས་འཇིགས་རུང་བར། །ལས་ཀྱི་ཆོམ་རྐུན་མ་རུངས་པས། །
སྲེད་པའི་ཞགས་པས་རབ་བཅིངས་ཏེ། ། ཐར་པའི་སྲོག་དང་ཕྲལ་གྱུར་ན། །རྨད་
བྱུང་སྤྱོད་པའང་ཇི་ལྟར་འགྱུར། །དེ་བས་ཅི་ནས་བདག་གིས་ནི། ། ལུས་སྐམས་
ཞིག་པར་གྱུར་ཀྱང་རུང༌། །ཉམ་ང་འདི་ལས་ཐར་བྱ་བར། །ང་ནི་བརྩོན་པར་བྱ་
བའི་རིགས། །འདི་སྙམ་དུ་གྱུར་ནས་དེ་ནས་དགེ་སྦྱོང་ཆེན་པོ་ཨུཏྤ་ལའི་གདོང་
བརྟུལ་བ་ཆེ་ཞིང་བརྟན་པ་སྙིང་རྗེ་ཆེན་པོ་དང་ལྡན་པས། དེ་བཞིན་གཤེགས་པ་
འོད་ཞི་སྤོས་སྣང་དཔལ་ལ་ཞུས་ཏེ། སྲོག་ཆགས་བརྒྱ་སྟོང་དུ་མས་བསྐོར་ཞིང་
མདུན་དུ་བདར་ནས་མཐའ་འཁོབ་ཀྱི་གྲོང་དང་གྲོང་ཁྱེར་དང་གྲོང་བརྡལ་དང༌།
རི་བྲག་ཉམ་ང་བའི་གནས་དེ་དང་དེ་དག་ཏུ་ཕྱིན་པར་གྱུར་ཏོ། །གང་ན་ཕལ་གྱིས་
678



བགྲོད་དཀའ་བར། །ཉམ་ང་གཅོང་རོང་དུ་མའི་གནས། ། ལྗོན་ཤིང་གེལ་པ་རང་
རོང་ཅན། ། སྡོང་དུམ་ཚེར་མས་གང་བའི་གནས། ། ཆུ་རྣམས་འུར་འུར་སྒྲ་འབྱིན་
ཞིང༌། །གཅན་ཟན་ཁྲོ་བོ་མང་པོས་གང་། །མཐའ་འཁོབ་དགོན་པ་དེ་དང་དེར། །
སྐྱབས་མེད་གྱུར་པའི་འགྲོ་བ་ལ། ། སྙིང་རྗེའི་ཤུགས་ཀྱིས་ ཡོངས་བསྐུལ་ནས། །
གཞན་དོན་སྤྱད་པ་སྤྱོད་པར་གྱུར། ། རྒྱལ་བ་འཇིག་རྟེན་སྒྲོལ་མ་ཀུན་གྱི་གཉེན། །
ཐུགས་རྗེའི་ཉི་མ་འཇིག་རྟེན་ཤར་གྱུར་ཀྱང༌། ། ལས་ཀྱི་མུན་ཁྲོད་ནག་པོའི་གཏིང་
རུམ་དུ། ། ལོག་པའི་བཤེས་གཉེན་དག་གིས་བཅིང་བྱས་ཏེ། ། ཚུལ་དང་མི་ལྡན་
སྡུག་བསྔལ་གནས་གྱུར་པ། །དེ་དག་རྣམས་ལ་སྙིང་རྗེའི་བདག་ཉིད་རྣམས། ། ལྷག་
པར་བརྩེ་བའི་ཤུགས་ཀྱིས་ཉེར་དགོངས་ཏེ། ། བདག་ཉིད་ སྡུག་བསྔལ་ཆེན་པོའི་
ཁུར་ཁྱེར་ནས། །གཞན་དག་བདེ་བས་མཆོག་ཏུ་བདེར་སེམས་པ།། རྒྱལ་བའི་སྲས་
རྣམས་མ་གཏོགས་གཞན་ལ་མེད། ། དེ་བས་འདིར་ནི་སྤྱོད་པ་དཔལ་དང་ལྡན། །
བླ་ན་མེད་གྱུར་འདི་ནི་མཚུངས་མེད་དོ། །དེ་ནས་དགེ་སློང་ཆེན་པོ་ཨུཏྤ་ལའི་
གདོང་གིས། གང་ན་མཐའ་འཁོབ་ཏུ་གནས་པའི་སེམས་ཅན་སྐྱབས་དང་སྐྱོབ་པ་
མེད་ཅིང་ལོག་པར་ལྟ་བའི་དུག་གིས་སྙིང་ཁེབས་པར་གྱུར་པའི་རྒྱུན་ཕྱོགས་སུ་
བདས་པ་དེ་དག་ཐམས་ཅད་ཐབས་མཁས་པ་དེ་དང་དེ་དག་གིས་བཏུལ་ཏེ་སྡིག་
པའི་ལྟ་བ་ལས་བཟློག་ནས་ཡང་དག་པའི་ལྟ་བ་འཛིན་དུ་བཅུག་ཅིང༌། བླ་ན་མེད་
པའི་བྱང་ཆུབ་དང་ཉན་ཐོས་དང་རང་སངས་རྒྱས་ལ་སོགས་པའི་ཐེག་པ་ལ་རབ་ཏུ་
བཀོད་ནས། ལ་ལ་ནི་རབ་ཏུ་བྱུང༌། | ལ་ལ་ནི་དགེ་བསྙེན་དང་སྦྱངས་པའི་ཡོན་
ཏན་ལ་བཀོད། – ལ་ལ་ནི་སྐྱབས་སུ་འགྲོ་བ་ལ་བཀོད་ནས། སྲོག་ཆགས་མང་པོ་
གང་དེ་བཞིན་གཤེགས་པ་ལ་ཐེ་ཚོམ་དུ་གྱུར་པ་དེ་དག་ཐམས་ཅད་ཀྱང་ལྟ་བ་ངན་
པ་ལས་བཟློག་ནས་ཉེས་པ་རྣམས་བཤགས་སུ་བཅུག་ཅིང་བླ་ན་མེད་པའི་བྱང་ཆུབ་
ཀྱི་ལམ་ལ་བཀོད་དེ། : དེ་བཞིན་གཤེགས་པ་འོད་ཞི་སྤོས་སྣང་དཔལ་དེ་ཉིད་ལ་
ཕུལ་ནས་རབ་ཏུ་བྱུང་ངོ༌། །དེ་ལྟ་བུའི་རྨད་དུ་བྱུང་བའི་སྤྱོད་ཚུལ་ཅན་དེ་ལ་གཞན་
དག་གིས་སྨྲས་པ། ཀྱི་ ཨེ་མའོ་སྤྱོད་ཚུལ་རྒྱ་ཆེར་ལྡན། །དགེ་སློང་ཆེན་པོ་ཨུཏྤལ་
679



གདོང༌། །བརྩོན་པའི་མཐུ་དང་ལྡན་པ་སྟེ། ། སྣ་ཚོགས་སྡུག་བསྔལ་བཟོད་བྱེད་
ཅིང་། །གཞན་དོན་སྤྱོད་པའི་བསམ་པ་ཅན། །དེ་ཡི་ལུས་དང་སེམས་ལ་དུབ་མེད་
ཅིང་། །བདུད་ཀྱི་དབང་གྱུར་སྐྱེ་བོ་མ་རབས་རྣམས། །ལོག་ལྟའི་གཞུ་ལ་ཚིག་རྩུབ་
མདའ་རྣམས་སྣ། །ཀུན་ཏུ་དྲངས་ཏེ་འཕེན་པར་གཟས་པ་ཡང་། །མེ་ཏོག་ཕྲེང་བ་
བཞིན་དུ་དང་དུ་ལེན། །དེ་ནས་བཟོད་པའི་གོ་ཆ་བརྟན་པོ་དང༌། །བཅས་ཏེ་སྙིང་
རྗེའི་གཞུ་རྣམས་ལེགས་བརྡུངས་ནས། །ཆོ་འཕྲུལ་གསུམ་གྱི་མདའ་རྣམས་འཕངས་
པ་ཡིས། །འགྲོ་བའི་སྙིང་ལ་ལེགས་པར་ཕོག་གྱུར་ཏེ། །བདུད་བཞིའི་དམག་རྣམས་
ཕམ་པར་བྱེད་པར་གྱུར། ། དེ་ལྟར་རྣམ་པ་དུ་མས་སེམས་ཅན་གྱི་དོན་བསྒྲུབ་པ་
ལས། །གཞན་འགྲོ་བ་དུ་མི་རྣམས་རབ་ཏུ་དད་པར་གྱུར་ཀྱང་ཤོར་བ་གཞོན་ནུའི་
ཚུལ་ཅེས་བྱ་བ་དེ་འདི་ལྟར་བྱང་ཆུབ་སེམས་དཔའ་ལ་ལྷག་པར་ཡང་ཞེ་སྡང་ཞིང་
ཁོན་དུ་འཛིན་པར་གྱུར་ནས་དེ་འདི་སྐད་དུ། ། དགེ་སློང་ཨུཏྤ་ལའི་གདོང་འདིས་
བདག་གི་འཁོར་རྣམས་བསླུས་ཏེ་དྲངས་པ་ལས། ” བདག་གིས་ཀྱང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པའི་
ཞིང་དེར་བདུད་བྱས་ཏེ། འདི་ལྟར་མངལ་ན་འདུག་པའི་དུས་ཐམས་ཅད་འདི་
ལ་རྣམ་པར་གཙོའོ། ། དེ་ནས་ཕྱིས་བཙས་ནས་གཞོན་ནུས་རྩེད་མོ་བྱེད་པ་དང༌།
བཟོའི་ལས་ཀྱི་མཐའ་དང་། །ཀློག་ཅིང་འདུག་པ་དང༌། ། དགའ་བའི་རྩེད་མོའི་
ཕྱིར་བཙུན་མོའི་འཁོར་གྱི་ནང་དུ་སོང་བ་ནས། བྱང་ཆུབ་ཀྱི་ཤིང་དྲུང་དུ་བྱང་
ཆུབ་ཀྱི་སྙིང་པོ་ལ་འདུག་གི་བར་དུ་བསྐྲག་པར་བྱའོ། །གེགས་བྱའོ། །བྱང་ཆུབ་
ཐོབ་ནས་ཀྱང་བསྟན་པ་གཤིག་པར་བྱའོ་ཞེས་སྨོན་ལམ་བཏབ་བོ། །ཡང་དག་ཤེས་
རབ་མིག་མེད་གྱུར་པ་རྣམས། ། ཕན་པར་བྱེད་ལ་ལོག་པར་བསྒྲུབ་འགྱུར་ཏེ། །
དམ་པ་རྣམས་ནི་དྲིན་དུ་གཟོ་བའི་ཕྱིར།། སླར་ཡང་འཇིག་རྟེན་ཕན་ལ་བརྩོན་པར་
བྱེད། །དེ་བས་འདིར་ནི་ལོག་པར་བསྒྲུབ་པ་ལ། །སླར་ལ་ཕན་བྱེད་འདི་ནི་བླ་མེད་
དོ། །དེ་ནས་དགེ་སྦྱོང་ཆེན་པོ་ཨུཏྤ་ལའི་གདོང་གིས། ཐབས་མཁས་པ་རྣམ་པ་དུ་
མས་ཤོར་བ་གཞོན་ནུའི་ཚུལ་དེ་འབད་པ་དྲག་པོས་དད་པར་བྱས། སྡིག་པའི་ལྟ་
680



བའི་ཐིབས་པོ་དེ་ལས་བཟློག་སྟེ་ཉེས་པ་བཤགས་སུ་བཅུག་ནས་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དུ་བཅུག་གོ །འགྲོ་བའི་རྣམ་
གཡེང་ཤུགས་དྲག་གིས། །ལས་ཀྱི་རྒྱུན་ཕྱོགས་འབབ་པ་ཡང་། །ཐུགས་རྗེའི་ཤུགས་
ཀྱིས་ཁོར་ཡུག་གིས། །བཟློག་ཅིང་འཁྱིལ་བ་བཞིན་དུ་འགྱུར། ། དེ་ནས་ཤོར་བ་
གཞོན་ནུའི་ཚུལ་དེ་རབ་ཏུ་དུལ་ཞིང་དད་པ་སྐྱེས་ནས་བྱང་ཆུབ་སེམས་དཔའ་དེའི་
རྐང་པ་ལ་ཕྱག་འཚལ་ཞིང་འདི་སྐད་ཅེས་སྨྲས་སོ། ། སྙིང་རྗེ་ཆེན་པོ་དང་ལྡན་པ་
ཁྱོད་གང་གི་ཚེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
རྫོགས་པར་སངས་རྒྱས་པ། དེའི་ཚེ་བདག་ཀྱང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ལུང་བསྟན་དུ་གསོལ་ཞེས་སྨོན་ལམ་བཏབ་བོ། ། དེ་ལྟར་
ཤོར་བ་གཞོན་ནུའི་ཚུལ་ལ་སོགས་པ་སྲོག་ཆགས་བྱེ་བ་བརྒྱད་སྟོང་དེ་དག་ཐམས་
ཅད་བླ་ན་མེད་པའི་བྱང་ཆུབ་ཡང་དག་པར་འཛིན་དུ་བཅུག་པས་བྱང་ཆུབ་སེམས་
དཔའ་དེ་ཡིད་ལ་རེ་བ་ཡོངས་སུ་རྫོགས་པར་གྱུར་ཏོ། ། ལོག་པའི་ལམ་ཞུགས་སྐྱེ་བོ་
སྡིག་ཅན་ལ། །ཐབས་དང་བརྩོན་འགྲུས་བརྟུལ་བ་ཆེན་པོ་ཡིས། ། དྲངས་ཏེ་ཞི་
བའི་ལམ་དུ་འགོད་མཛད་པ། །རྒྱལ་སྲས་རྣམས་ཀྱི་སྤྱོད་པ་རྨད་དུ་བྱུང༌། ། དེ་བས་
ཅི་ནས་དགེ་བའི་བཤེས་གཉེན་རྣམས། ། འཇིག་རྟེན་དེད་དཔོན་བླ་ན་མེད་པ་
ཡིན། །དེ་བས་ན་སྐྱེས་བུ་དམ་པ་རྣམས་ཀྱི་བརྩོན་འགྲུས་ཀྱི་མཐུ་ནི་དཔག་ཏུ་མེད་
ཅིང༌། བདག་ཉིད་ལ་ལོག་པར་སྒྲུབ་པ་རྣམས་ཀྱང་སྙིང་རྗེ་ཆེན་པོའི་ཤུགས་ཀྱིས་
དྲངས་ཏེ་བླ་ན་མེད་པའི་བྱང་ཆུབ་ལ་དགོད་པར་བྱའོ་ཞེས་བྱང་ཆུབ་སེམས་པའི་
སྤྱོད་པ་བསྟན་པ་དང༌། དགེ་བའི་བཤེས་གཉེན་གྱི་ཕན་ཡོན་བསྔགས་པ་ལའང་
སྦྱར་བར་བྱའོ། །དོན་འདི་ལྟ་བུ་ཕྱིས་འབྱུང་བའང་བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་དག་དེའི་ཚེ་དེའི་དུས་ཀྱི་དགེ་སློང་ཨུཏྤ་ལའི་གདོང་དེ་ནི་ང་
ཡིན་ནོ། །བྱམས་པ་ནི་ལྷ་མཛེས་ཞེས་བྱ་བར་གྱུར་ཏོ། །འདོད་པའི་ཁམས་ཀྱི་
བདུད་སྡིག་ཅན་འདི་ནི་ཤོར་བ་གཞོན་ནུས་ཚུལ་ཅེས་བྱ་བར་གྱུར་ཏོ་ཞེས་གསུངས་
སོ། །དོན་འདིས་ནི་སྨོན་ལམ་ཡང་མཐུ་ཆེ་བར་རིག་པར་བྱའོ། །དགེ་སློང་ཨུཏྤ་
681



ཊཎ །བའི་སྟོབས་ཀྱི་སྐྱེས་པའི་རབས་P ཀྱི་ )
ལའི་གདོང་གི་སྐྱེས་པའི་རབས་ཏེ་དགུ་བཅུ་བརྒྱད་པའོ། ། ། ། ཞེས་དོནFira
གོ་དག་པ། བྱང་ཆུབ་སེམས་དཔའ་དཔའ་ལ་
བའི་སྟོབས་ཀྱི་སྐྱེས་པའི་རབས།-pj2 །གས་པོ། - བོད་
༩་། སྐྱེས་བུ་དམ་པ་ཡེ་ཤེས་ཀྱི་སྟོབས་ཐོབ་པ་རྣམས་ནི་རྨད་དུ་བྱུང་བའི་བྱང་
ཚུབ་ཀྱི་སྤྱོད་པས་བདུད་ཀྱི་གནས་ཐམས་ཅད་འཇིག་པར་བྱེད་ཅིང་ཐབས་མཁས་
པ་ཆེན་པོས་སེམས་ཅན་དཔག་ཏུ་མེད་པ་བླ་ན་མེད་པའི་ཐེག་པ་ལ་འགོད་པར་བྱེད་
དོ། །དེ་ཡང་སྔོན་བྱུང་བ་འདས་པའི་དུས་དཔག་ཏུ་མེད་པའི་སྔ་རོལ་གྱི་ཡང་ཆེས་
སྔ་རོལ་ཏུ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་འཇིག་རྟེན་སྒྲོན་མ་ཞེས་བྱ་བ་བྱུང་ངོ༌། ། སངས་རྒྱས་
ཀྱི་ཞིང་དེར་བཅོམ་ལྡན་འདས་འདི་བྱང་ཆུབ་ཀྱི་སྤྱད་པ་སྤྱོད་པ་ན། | བྱང་ཆུབ་
སེམས་དཔའ་དཔའ་བའི་སྟོབས་ཞེས་བྱ་བར་གྱུར་ཏོ་ཞེས་གྲགས་སོ། །འཇིག་རྟེན་
སྒྲོན་མ་དེ་ཡི་སངས་རྒྱས་ཞིང་། ། ཡོན་ཏན་ཚོགས་ཀྱི་དཔལ་གྱིས་བརྒྱན་པ་དེ། ། ལྷ་
དང་མི་ཡི་འགྲོ་བ་འཁོད་པ་རྣམས། ། བློ་གྲོས་རྒྱ་ཆེན་བསོད་ནམས་མཐུ་ལྡན་
ཞིང༌། །རྒྱལ་བ་རྒྱ་ཆེན་ཐེག་པ་མཆོག་རབ་ཀྱི། །ཚུལ་གཅིག་རྒྱ་ཆེན་དམ་ཆོས་སྟོན་
བྱེད་ཅིང༌། །ཡོན་ཏན་རྒྱ་ཆེན་བྱང་ཆུབ་སེམས་དཔའ་གང༌། །དེ་ཚེ་དེ་རྣམས་ཀུན་
གྱི་གཙོར་གྱུར་པ། །བྱང་ཆུབ་སེམས་དཔའ་དཔའ་བའི་སྟོབས་དེ་ནི། །རྒྱུ་སྐར་
དབུས་ན་ཟླ་བ་ཉ་བ་བཞིན། ། འཁོར་གྱི་དབུས་སུ་གསལ་བོར་འཕགས་པར་ལས་
གྱུར། །དེ་ནི་དེ་ཚེ་རྒྱལ་བ་དེའི། །སྲས་ཀྱི་ཐུ་བོར་གྱུར་པས་ན། །ངལ་ཞིང་དུབ་པ་
མེད་པ་ཡིས། །རྟག་ཏུ་འཇིག་རྟེན་འདྲེན་པ་བཞིན། ། དེ་ཡི་མཐུ་དང་རྫུ་འཕྲུལ་
གྱིས། །སྐྱེ་བོ་ལོག་པས་བལྟས་རྣམས་ཀྱང་། །ཡོན་ཏན་མཐུ་ཡིས་རབ་དྲངས་ཏེ། །
ཡང་དག་ལམ་དུ་ཉེ་བར་འདྲེན། ། དེས་ན་རྒྱལ་སྲས་དཔའ་སྟོབས་ཞེས། ། རྒྱས་
མཚོའི་དབུས་ན་ལྷུན་པོ་བཞིན། །དེ་ལྟར་བྱང་ཆུབ་སེམས་དཔའ་དཔའ་བའི་་་
སྟོབས་དེ། དེ་བཞིན་གཤེགས་པ་དེའི་སྲས་ཀྱི་ཐུ་བོར་གྱུར་ཅིང་བྱང་ཆུབ་སེམས་
682



དཔའ་རྣམས་ལའང་རྗེས་སུ་སྟོན་པར་བྱེད།། སྐྱེ་བོ་བག་མེད་པ་རྣམས་ཀྱང་བག་
མེད་པ་ལས་བཟློག་ཅིང་བསྟན་པ་དེ་རབ་ཏུ་རྒྱས་པར་གྱུར་ཏོ། །གང་ཚེ་ཐར་པའི་
ལམ་མཆོག་གསལ་གྱུར་པ།།དེ་ཚེ་བདུད་རྣམས་ཟུག་རྔུ་ལྡན་གྱུར་ཏེ། །རིན་ཆེན་
རིན་ཐང་མེད་པ་རྙེད་གྱུར་པ། །དེ་ལ་དགུ་བྱེད་མང་འདི་ཆོས་ཉིད་ཡིན། །དེ་ནས་
དེ་བཞིན་གཤེགས་པའི་བསྟན་པ་འདི་ལ་བདུད་དུ་གྱུར་པ། བདུད་ཤུགས་འཆང་
ཞེས་བྱ་བ་བྱང་ཆུབ་སེམས་དཔའ་རྣམས་ལ་བར་ཆད་བྱེད་པ་ཞིག་བྱུང་སྟེ། དེ་
འདི་སྙམ་དུ། ཀྱེ་མ་འདི་ལྟར་དེ་བཞིན་གཤེགས་པ་འཇིག་རྟེན་སྒྲོན་མ་འདིས་
བདག་གི་ཡུལ་འདི་རིང་པོ་མི་ཐོགས་པར་སྟོངས་པར་བྱེད་པར་འགྱུར་གྱིས། * ཅི་
ནས་བདག་གིས་བྱང་ཆུབ་སེམས་དཔའ་འདི་རྣམས་ལ་བར་ཆོད་བྱའོ་སྙམ་ནས།
རྣམ་པ་འདི་ལྟ་བུས་བར་ཆོད་བྱེད་པར་གྱུར་ཏོ། ། གང་ན་བྱང་ཆུབ་སེམས་དཔའ་
འདུས་པ་ལ། ། བདུད་དེ་སངས་རྒྱས་གཟུགས་ སུ་ སྤྲུལ་བྱེད་ཅིང་། ། ཐམས་ཅད་
མཁྱེན་པ་ཉིད་དང་ལྡན་པའི་གཏམ། ། ཁྱད་དུ་བསད་ནས་འདོད་ཡོན་བསྔགས་
པར་བྱེད། །གང་དག་ལམ་ལ་ཞུགས་པ་དེ་རྣམས་ལ། །གུས་པའི་ཚུལ་གྱིས་བཟའ་
བ་སྣ་ཚོགས་དང་། །དྲི་དང་ཕྲེང་བ་བྱུག་པ་མེ་ཏོག་ཚོགས། །རོལ་མོ་སིལ་སྙན་སྙན་
པའི་སྒྲ་འབྱིན་པ། ། ཐོགས་ཤིང་གླུ་དབྱངས་དབྱངས་སྒྲ་གར་དང་བཅས། །རིན་
ཆེན་རྒྱན་ཕྲེང་ཕྲེང་བས་བརྒྱན་བྱས་པ། ལྷ་དང་མི་ཡི་ ཡིད་བཞིན་མཛེས་པ་
རྣམས། །དུ་མས་འདོད་པའི་རོ་ལ་འབྲིད་ཕྱིར་མཆོད། །ལྷ་ཡི་བུ་དང་བུ་མོ་མཛེས་
པ་རྣམས། །ཉིན་མཚན་རྒོད་ཅིང་རྩེ་འཇོ་འཁྲིག་པ་དང་། །ཀུན་ཏུ་དགའ་བ་དུ་མ་
སྟོན་པར་བྱེད། །ལ་ལར་ཡིད་འབྱུང་བྱང་ཆུབ་སྤྱོད་པ་དག །རྣམ་པ་བརྒྱར་ཡང་
བསྡིགས་ཤིང་འཁྲུག་པར་བྱེད། ། དེ་ལྟར་རྣམ་པ་དུ་མས་འབད་པ་ཡིས། ། བྱང་
ཆུབ་ལམ་ལ་སྒྲིབ་པར་བྱེད་པར་གྱུར། ། དེ་ལྟར་བདུད་དེ་འབད་པ་བྱེད་པ་ལ་
ཞུགས་པ། བྱང་ཆུབ་སེམས་དཔའ་དཔའ་བའི་སྟོབས་ཀྱིས་མངོན་དུ་གྱུར་ནས།
ཀྱེ་མའོ་བདག་གིས་བདུད་འདི་མངོན་དུ་མ་བཏུལ་ན་འདི་ཡང་སྤ་བཀོང་བར་མི་
འགྱུར་ཞིང་ཐེག་པ་ལ་ལ་གསར་དུ་ཞུགས་པའི་བྱང་ཆུབ་སེམས་དཔའ་དག་ཀྱང་
683



བྱང་ཆུབ་ལ་ནུར་བར་སྲིད་པས་ད་ནི་དུས་ལ་བབ་བོ་སྙམ་སྟེ། རྫུ་འཕྲུལ་གྱི་ཤུགས་
ཀྱིས་བདུད་ ཤུགས་འཆང་གི་མགུལ་དུ་ཁྱི་རོ་རུལ་བ་ཞིག་བཏགས་ནས། / བྱང་
ཆུབ་སེམས་དཔའ་བདག་ཉིད་བདུད་ཀྱི་གཟུགས་ཀྱིས་གཞན་འཕྲུལ་དབང་བྱེད་ཀྱི་
བདུད་ཀྱི་གནས་སུ་སོང་སྟེ། ། ལྷའི་བུ་མོ་ཁྲི་ཕྲག་དགུ་བཅུ་རྩ་དགུ་དག་བྱང་ཆུབ་ལ་
བཀོད་ནས་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པར་གྱུར་ཏེ། སླར་བདུད་
ཀྱི་གནས་དེ་ཉིད་ནས་འདོད་པའི་ལོངས་སྤྱོད་ལྔ་ལ་སྤྱོད་ཅིང་དགའ་མགུར་རྩེ་བར་
སྤྲུལ་ཏོ། །དེ་ནས་བདུད་ཤུགས་འཆང་མགུལ་དུ་ཁྱི་རོ་བཏགས་པ་དེ་མཐོང་ཞིང༌།
མེད་པར་བྱའང་མ་ནུས་ལ་སྡུག་བསྔལ་ཏེ། མྱུར་བར་རང་གི་གནས་སུ་སོང་
ངོ༌། །དེའི་ཚེ་ལྷ་ཡི་ལུས་མཛེས་ལ། །ཁྱི་རོ་བཏགས་པ་དེ་མཐོང་ནས། །དྲི་ང་རུལ་
ཅིང་མྱགས་པ་དེས། ། མི་གཙང་དོང་དུ་ལྷུང་བཞིན་གྱུར། ། ཀྱི་ཧུད་བདག་ནི་
བདུད་གནས་ལས། །ཉམས་པར་གྱུར་པ་མ་ཡིན་གང༌། །དེ་ནས་རང་གི་གནས་སུ་
ཕྱིན་པ་ན་དེ་ན་ལྷའི་བུ་དང་བུ་མོ་རྣམས་ལྷན་ཅིག་ཏུ་རྩེ་ཞིང་ཡོངས་སུ་སྤྱོད་པ།
མཐོང་ནས། །ཤིན་ཏུའང་སྡུག་བསྔལ་ཞིང་ཡིད་མི་བདེ་བ་བློང་བློང་པོར་གྱུར།
ཅིང་ཤུགས་ནོར་ཅེས་བྱུང་ནས་འདི་སྐད་ཅེས་སྨྲས་པར་ངེས་སོ། །ཀྱེ་མ་བདག་ནི་
བདུད་ཀྱི་དཔལ་ལས་ཉམས། ། ཀྱི་ཧུད་ཡིད་དུ་འོང་བའི་ལོངས་སྤྱོད་རྣམས། །
གཞལ་མེད་ཁང་མཛེས་རབ་ཏུ་བཀྲ་བ་ན། ། ལྷ་ཡི་མལ་ཆ་བཏུང་བ་བཟང་བོ་
དག» །གར་བྱེད་ལྷ་མོ་མཛེས་པས་སྟོབ་པ་རྣམས། །ང་ནི་སྤངས་ཏེ་འགྲོ་བ་མ་
ཡིན་གྲང་། །དགའ་བཟང་དགའ་བའི་བུ་མོ་རྣམས། །བདག་ལ་ཁྲོས་པར་གྱུར་པ་
འདྲ། །སྤོས་མཆོག་དུས་སུ་འབྲང་བའི་དྲི། །དེ་ཡང་འདིར་ནི་ཚོར་མ་གྱུར། །རིན་
ཆེན་རྒྱན་ཕྲེང་མཛེས་པ་ཡིས། །སྤངས་ཏེ་ཁྱི་རོ་བཏགས་པ་སྙམ། ། བཟང་མོ་དྲི་
ཞིམ་ཕྲེང་ལྡན་པ། ། དྲོ་ཞིང་འཇམ་པའི་རེག་བྱར་ལྡན། །འདི་རྣམས་དྲུང་དུ་
བསྟེན་མི་བྱེད། །བདག་ནི་ངན་སྐྱུགས་བཞིན་དུ་གྱུར། ། ཀྱི་ཧུད་བདག་སེམས་རྩྭ་
བཞིན་བསྲེགས། །སྐྱོབ་པ་གཞན་ནི་མེད་པ་ལྟ། ། དེ་ནས་ལྷའི་བུ་མོ་ཁྲི་ཕྲག་
དགུ་བཅུ་རྩ་དགུ་པོ་དེ་རྣམས་ཀྱིས་བདུད་ཤུགས་འཆང་བློང་བློང་བོར་གྱུར་པ་
68A



མཐོང་ནས། སྙིང་རྗེ་ཆེན་པོ་སྐྱེས་ཏེ་སྨྲས་པ། བདུད་ཤུགས་འཆང་འདི་སྲོག་
ཆགས་རྣམས་ཀྱི་ཕྱིར་སྡིག་པའི་རོས་བློང་བློང་པོར་གྱུར་ཅིང་ལམ་ཡང་དག་པ་ཇི་ལྟ་
བ་བཞིན་མི་ཤེས་པ་ལ་ལྟོས། གིང་ན་སྡིག་པས་རང་སེམས་བསྲེགས་པ་དག །
དམྱལ་པའི་མེ་ལྕེ་འབར་བས་ཕོག་པ་བཞིན། ། བསྟན་པ་ཉམས་ནས་ སྨད་ པའི་
གནས་གྱུར་ཏེ། །ཤུགས་འཆང་འདི་ན་སྡུག་བསྔལ་སྤྱོད་པ་བཞིན། ། དེ་ནས་ལྷའི་
བུ་མོ་རྣམས་ཀྱིས་བྱང་ཆུབ་སེམས་དཔའ་ལ་སྨྲས་པ། ཨེ་མའོ་སློབ་དཔོན་དཔའ་
བའི་སྟོབས། བདུད་ཤུགས་འཆང་འདི་བདག་ཅག་བདུད་ཀྱི་གནས་ལ་དབང་
ཕྱུག་ གི་དབང་བྱེད་ན་བདག་ཅག་གཙེས་པར་མི་འགྱུར་བར་མཛད་དུ་གསོལ།
དེ་ནས་བྱང་ཆུབ་སེམས་དཔའི་དཔའ་བའི་སྟོབས། །ཇི་ལྟ་བུ་ཡི་རྫུ་འཕྲུལ་འཕྲུལ་
བྱས་ཏེ། ། ཤུགས་འཆང་གནས་ལས་རབ་མཆོག་མཆོག་གྱུར་བའི། །བདུད་ཀྱི་་
གཞལ་མེད་ཁང་ཆེན་ཆེན་པོ་དང༌། །དབང་བསྒྱུར་བདུད་དང་བཅས་པ་སྤྲུལ་བྱས་
ནས། །དེ་མ་ཐག་ཏུ་ཞིང་དེ་ཐལ་བར་བརླགས། ། ཞིག་ཅིང་རྡུལ་ཕྲན་ཙམ་ཡང་
མེད་གྱུར་ཏེ། །མཐོང་བའི་སྐྱེ་བོ་རྣམས་ནི་སྐྲག་འགྱུར་ཞིང༌། ། མི་རྟག་འདུ་ཤེས་
མངོན་དུ་རྙེད་པར་བྱས། །དེ་ལྟ་བུའི་བདུད་དེ་དང་བདུད་དེའི་གནས་དེ་ཞིག་ཅིང་
འཐོར་བ་བདུད་ཤུགས་འཆང་གིས་མཐོང་ནས། །ཀྱེ་མ་བདག་ཀྱང་ཡུན་མི་རིང་བ་
ཁོ་ནར་འཆི་བར་འགྱུར་ཞིང་འདི་ཁོ་ན་བཞིན་དུ་འགྱུར་རོ་སྙམ་དུ་ཡིད་ལ་སྐྱོ་བ་
ཆེན་པོ་སྐྱེས་ནས་འཇིགས་སྐྲག་ཅིང་སྤུ་ལོང་ལོང་པོར་གྱུར་ནས་སྐྱབས་ཚོལ་བའི་
འདུ་ཤེས་སུ་གྱུར་པ་ནི། བྱང་ཆུབ་སེམས་དཔའི་དེ་མཐོང་ནས་འདི་སྐད་ཅེས་
སྨྲས་སོ། ། མཁས་པས་མགོན་མེད་མགོན་མཛོད་རྣམ་པར་ལྟུང་ལས་གྲོལ་བར་་་
མཛད། །བྱིས་པའི་ངོ་བོ་བདག་གིས་མི་དགེ་གང་བགྱིས་མི་རྟག་པས། །སྲིད་པར་
འགྲོ་བ་ཀུན་གནོད་རྟག་ཏུ་མ་ལུས་མཐོལ་ཞིང་མཆིས། །རྣམ་འཇིག་ཆོས་ཀྱི་དངོས་
པོ་ཅུང་ཞིག་མགོན་སྐྱོབས་བགྱིད་མ་མཆིས། ། རྣམ་པར་འཇིག་ཆོས་ཀུན་བདག་
རྣམ་ སྤངས་བདག་ཀྱང་མ་གྲོལ་བ། །འདི་ལྟར་བཟོད་པར་མཛོད་ཅིག་དཔའ་
སྟོབས་བདེ་བར་གཤེགས་པའི་སྲས། །བརྟབས་པས་སྐྲག་ཅིང་ཉམས་པ་དེ་ཡི་ཡིད་
685



ཀྱིས་སྐྱོབ་པ་ཅན། །ང་རྒྱལ་རྣམས་སྤངས་རྒྱལ་བའི་སྲས་ལ་ཐམས་ཅད་སྐྱབས་སུ་
ཞུགས། ། གང་ གིས་བདུད་འཇིགས་ཡོངས་ སྤངས་འདི་ལྟར་ཁྱོད་ལ་སྐྱབས་ སུ་་་
མཆི། །རྒྱལ་སྲས་མཁས་པས་སྡུག་བསྔལ་ཉམས་པ་དག་ལས་བདག་ལ་སྐྱོབས། །དེ་
སྐད་ཅེས་སྨྲས་པ་དང་།། བྱང་ཆུབ་སེམས་དཔའ་ ཤུགས་འཆང་དུལ་བར་རིག་
ནས་རྗེས་སུ་བསྟན་པ། གྲོགས་པོ་རྒྱལ་བའི་སྲས་ལ་གེགས་མ་བྱེད་ཅིང་ང་རྒྱལ་
སྤོངས། །སྲིད་ཀུན་མི་རྟག་ཡོངས་སུ་འཛིན་ལ་མངོན་པར་ཞེན་པ་ཐོང༌། ། སེམས་
ནི་མངོན་པར་དད་པས་ངེས་པར་འབྱུང་བར་ཤེས། ། སེམས་ཅན་གང་ཡང་འཁྲུག་
པའི་ཡིད་ཀྱིས་ཆོག་ཤེས་ནམ་ཡང་མེད། །ཡིད་ཀྱི་རྙོག་མ་སོལ་དང་རྒྱལ་བ་མཆོག་
གི་བསྟན་པ་མཐོང་། །དེ་ནས་ཡང་ཤུགས་འཆང་གིས་གསོལ་བ། བདག་སེམས་
རྙོག་པ་དང་བྲལ་ཞིང་། ། ཡིད་ཀྱིས་རྣམ་པར་དག་ལ་འབད། ། བདག་ཉིད་རྒྱལ་
བའི་རིམ་གྲོ་བགྱིད། ། རྒྱལ་བའི་གསུང་དག་བདག་ལ་གསུངས། ། ཡང་བྱང་ཆུབ་
སེམས་པས་སྨྲས་པ། དེ་བཞིན་གཤེགས་པའི་ཡོན་ཏན་བྱང་ཆུབ་སེམས་ལ་བདུད་
ཉོན་ཅིག །བདེ་གཤེགས་སྲས་ལ་ གང་དག་ཐོས་པས་བདུད་ཀྱི་ཞགས་པ་་་་་་
གཅོད། །རྒྱལ་བས་རབ་གསུངས་ཆོས་ཉིད་མི་གཡོ་འགྱུར་མེད་ཆོས་ཀྱི་དབྱིངས། །
རྒྱལ་བའི་སྲས་ཀྱིས་འདི་ཤེས་རྒྱལ་ལ་མཆོད་པ་བྱས་པར་འགྱུར། །གང་དག་བློ་ངེས་
མེད་པས་སོ་སོའི་སྐྱེ་བོ་བྱིས་པ་ཞེས། །བྱས་ཏེ་དེ་ལྟར་སེམས་ངེས་མེད་པ་ཀུན་རྟོག་
རླུང་དང་འདྲ། །རྒྱལ་བའི་གསུང་ལས་གང་དག་རྣམ་ཤེས་དེ་དག་བདུད་ཀྱི་ས་
ཞགས། ། རླུང་གི་ སྟོབས་ཀྱིས་ཕུབ་མ་ཕྱར་ལྟར་མ་ལུས་ཤིན་ཏུ་བཅོམ། །འགྱུར་
མེད་ཆོས་དབྱིངས་སྟོང་པ་གཉིས་མེད་སྨྲས་པ་ནི། །བདུད་སྟོབས་འཇོམས་པར་
བྱེད་ཅིང་བདུད་དབང་ཤེས་རབ་རྣམ་པར་དག །སེམས་ཅན་རྣམས་ནི་སྐྱེ་དང་
འཆི་དང་འབྱུང་བ་གང་ཡང་མེད། །ཀུན་ ཏུ་འཕོ་བ་མེད་ཅིང་ལས་དང་བཏུང་
བའང་ཡོད་མིན་ཏེ། ། སྟོང་ཉིད་རྟོགས་པར་བྱེད་ན་རྒྱལ་བའི་སྲས་རྣམས་ཡིད་མི་
རྨོངས། །ཚུལ་བཞིན་མ་ཡིན་པ་ཡིས་ཆོས་འདི་ཀུན་ལ་བྱེད་པ་པོ། །ལས་དང་རྣམ་
སྨིན་མི་མཁས་བདུད་ཀྱི་ཞགས་པས་འཆིང་། ། ཇི་ལྟར་སྤུད་མདུད་གཟིངས་པའི་
686



སྐུད་པ་རྣམ་ གྲོལ་ལྟར། ། དེ་བཞིན་འདོད་ཆགས་ མ་བྲལ་ཆོས་ལ་འདོད་ཆགས་
བཅས་མཐོང་འཆིང་། །དེ་ཡིས་སྡུག་བསྔལ་མྱོང་སྟེ་འདིར་ནི་སྡུག་བསྔལ་གང་ཡང་
མེད། །གང་དག་རྒྱལ་བའི་གསུང་ལ་ཐེ་ཚོམ་མེད་དེ་འཆིང་བ་མེད། །དེ་ནི་མྱ་ངན་
འདའ་ཞིང་འདའ་བ་དམིགས་པར་འགྱུར་རོ། ། དེ་ལྟར་བསྟན་པ་ལ་བདུད་ཤུགས་
འཆང་རབ་ཏུ་དགའ་ཞིང་ཆོས་མཐོང་བར་གྱུར་ཏེ། བྱང་ཆུབ་སེམས་དཔའི་
དཔའ་བའི་སྟོབས་ལ་གུས་པའི་དབང་གིས་མཆོད་པ་དུ་མ་བྱས་ཤིང༌། དེ་བཞིན་
གཤེགས་པ་འཇིག་རྟེན་སྒྲོན་མའི་དྲུང་དུ་སྟོབས་དང་ལྡན་པའི་བྱང་ཆུབ་ཀྱི་སྤྱད་པ་
སྤྱོད་པར་གྱུར་ཏོ། ། རྒྱལ་སྲས་དཔའི་སྟོབས་ སྙིང་རྗེ་ཆེན་པོ་ཡི། ། ཤུགས་ཀྱིས་་་
ཤུགས་འཆང་བདུད་ཀྱི་ཤུགས་བཟློག་ནས། །བླ་མེད་བླ་མ་ཐེག་ཆེན་བློ་གྲོས་ལ། །
འཇིག་རྟེན་འཇིག་རྟེན་འདས་མཆོག་འཇིག་རྟེན་འདྲེན། ། སྒྲོན་མས་ སྒྲོན་མེ་་་་
བཞིན་དུ་སྒྲོན་གྱུར་པས། །གསལ་བར་འགྲོ་བ་རྣམས་ཀྱི་དོན་མཛད་ཅེས། ། དེང་
སོང་ན་ཡང་ལྷ་ཡི་རྔ་སྒྲ་བཞིན། །ཕྱོགས་སུ་གསལ་བར་བྲག་ཆ་བཞིན་དུ་གྲགས། །
གང་གིས་འདོད་ཁམས་གྲགས་བའི་བདུད་ཀྱི་དྲེགས། །བཅོམ་ནས་ཞུམ་ཞིང་ཞི་
བར་ལྡན་པ་ཡི། ། ཚུལ་འདི་ཉིན་མོའི་དབང་ཕྱུག་སྐར་མ་ཡི། །དྲུང་དུ་འོངས་པས་
ཞུམ་པར་གྱུར་པ་འདི། ། དེ་བས་འདིར་ནི་ཐབས་ལ་མཁས་པ་ཡིས། །བདུད་་་
སྟོབས་བཅོམ་པས་བྱང་ཆུབ་ཅན་བཏུལ་བར་མ་ཟད་ཀྱི་སྔོན་ནས་བདུད་ཐམས་
ཅད་བཏུལ་བ་ཡིན་ནོ་ཞེས་སངས་རྒྱས་ཀྱི་ཡོན་ཏན་བསྔགས་པ་ལའང་བརྗོད་པར་
བྱའོ། །བྱང་ཆུབ་སེམས་དཔའ་དཔའ་བའི་སྟོབས་ཀྱི་སྐྱེས་པའི་རབས་ཏེ་དགུ་བཅུ་
དགུ་པའོ།། །། 1:|: 1:|:
་ ་ ། )
ང་ང་
མ་བརྒྱ་ཐམ་པ། གཟི་བརྗིད་དྲག་པོའི་སྐྱེས་པའི་རབས།
ཟླ་༡ ༈ སྐྱེས་བུ་དམ་པ་ཡེ་ཤེས་ཀྱི་མཐུ་ཐོགས་པ་མེད་པ་རྣམས་ནི།། སེམས་ཅན་
དཔག་ཏུ་མེད་པ་རྣམས་ལ་སངས་རྒྱས་ཀྱི་བྱ་བ་བྱེད་ཅིང་དེ་བཞིན་གཤེགས་པ་
རྣམས་ཀྱིས་ཀྱང་བསྔགས་པ་མཛད་པར་འགྱུར་རོ། ། དེ་ཡང་འདི་སྐད་ཐོས་ཏེ།
687
་
་་་་



སྔོན་བྱུང་བ་འདས་པའི་དུས་བསྐལ་བ་དཔག་ཏུ་མེད་པའི་སྔ་རོལ་ན། བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་འོད་མཐའ་ཡས་ཞེས་བྱ་བ་འཇིག་རྟེན་དུ་བྱུང་ངོ༌། །དེའི་ཚེ་འཇིག་རྟེན་གྱི་
ཁམས་དེར་སྐྱེས་པའི་སེམས་ཅན་རྣམས་ཀྱང་རྣམ་པར་དག་པའི་སྤྱོད་ཚུལ་ཕུན་
སུམ་ཚོགས་པར་གྱུར་ཏེ། སྔོན་གྱི་སྦྱོར་བ་ཡོངས་སུ་དག་ཅིང་ཞི། ། ཕུན་སུམ་
ཚོགས་པའི་དཔལ་རྣམས་ཀུན་གྱིས་བརྒྱན། ། ཡིད་ཀྱི་ཉེས་པ་རྣམ་གསུམ་གཡོ་བ་
མེད། །འཇམ་ཞིང་དེས་པའི་ངག་གིས་རབ་ཏུ་བརྒྱན། །ལུས་ཀྱི་ལས་རྣམས་ཡོངས་
སུ་དག་པས་ན། །འཕགས་པའི་ལྷ་བཞིན་ཡོན་ཏན་གྱིས་ཆེ་བའི། ། སེམས་ ཅན་
རྣམས་ཀྱིས་ཞིང་དེ་གཏམས་པར་གྱུར། ། དེ་བས་ཞིང་གི་མཆོག་ ཏུ་ གྱུར་བར་
གྲགས། །དེའི་ཚེ་སངས་རྒྱས་ཀྱི་ཞིང་དེར་བྱང་ཆུབ་སེམས་དཔའ་གཟི་བརྗིད་དྲག་
པོ་ཞེས་བྱ་བ་ཞིག་བྱུང་བར་གྱུར་ཏེ་དེ་ནི་བདག་ཅག་གི་སྟོན་པ་འདི་ཡིན་ནོ། །རྒྱལ་
བའི་སྲས་པོ་མཐུ་ཆེན་མ་སྨད་པ། །བྱང་ཆུབ་སེམས་དཔའ་འབུམ་ཕྲག་བརྒྱད་
རྣམས་ཀྱིས། ། དེ་ནི་མཐུ་ཆེན་གཙོ་བོ་ཡིན་པར་སྣང༌། ། སྦྱིན་དང་ཚུལ་ཁྲིམས་་
བཟོད་དང་བརྩོན་འགྲུས་དང༌། །བསམ་གཏན་ ཤེས་རབ་ཡོངས་སུ་རྫོགས་གྱུར་
ཅིང༌། ། ཐབས་ལ་མཁས་པས་གཞན་དོན་ཡོངས་སུ་སྤྱོད། ། སྙིང་རྗེའི་སྟོབས་ཀྱིས་
སྨོན་ལམ་རྒྱ་ཆེ་ལ། །ཡེ་ཤེས་མཐུ་ཡིས་སེམས་ཅན་ཐམས་ཅད་ཀྱི། ། དོན་བྱ་བ་ལ་
དུབ་པར་གྱུར་པ་མེད། །ཆོས་ཚུལ་རྒྱ་མཚོའི་གཏིང་མཐའ་གཏུགས་གྱུར་པས། །
སེམས་ཅན་རྒྱ་མཚོའི་ཉེ་བར་སྤྱད་པ་ཆེ། ། ཏིང་འཛིན་རྒྱ་མཚོའི་མཐུ་ཡིས་འགྲོ་བ་
ལ། །རྣམ་ཐར་རྒྱ་མཚོ་སྟོན་པར་གྱུར་ཅེས་གྲགས། ། དེ་ལྟར་བྱང་ཆུབ་སེམས་་་
དཔའ་དེ་ཐབས་མཁས་པ་དང་ལྡན་པས་སེམས་ཅན་རྣམས་ཀྱི་བྱ་བ་ལ་མཁས་པ།
སེམས་ཅན་རྣམས་ལ་ཆོས་སྟོན་པ་ལ་མཁས་པ། སེམས་ཅན་རྣམས་ཀྱི་ཉེ་བར་
འགྲོ་བའི་དུས་ལ་མཁས་པ། བྱང་ཆུབ་སེམས་དཔའི་ཡོན་ཏན་དཔག་ཏུ་མེད་པ་
དང་ ལྡན་པ་ཡིན་ནོ། ། དེ་ནས་བྱང་ཆུབ་ སེམས་ དཔའ་ གཟི་བརྗིད་ དྲག་ པོས།
བཅོམ་ལྡན་འདས་དེ་བཞིན་གཤེགས་པ་འོད་མཐའ་ཡས་དེ་ལ་ཕྱག་འཚལ་ཞིང་
688



ཐལ་མོ་སྦྱར་ཏེ་གསོལ་བ་བཏབ་ནས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་
རྒྱུ་ཞིང་སོང་ངོ་། །བྱང་ཆུབ་སེམས་དཔའ་དེ་སངས་རྒྱས་ཀྱི་ཞིང་གང་དུ་རྐང་པ་
བཞག་པའི་སངས་རྒྱས་ཀྱི་ཞིང་དེར་སེམས་ཅན་གང་དག་འཁོད་པ་དེ་དག་ཐམས་
ཅད་ཀྱིས་ཀྱང་ཞིང་དེར་སངས་རྒྱས་བཅོམ་ལྡན་འདས་བྱུང་བར་ཤེས་སོ། །བདུད་
ཀྱི་གནས་ཇི་སྙེད་ཡོད་པ་ཐམས་ཅད་སྤ་བཀོང་བར་འགྱུར་ཞིང༌། ལྷའི་གནས་
ཐམས་ཅད་ནི་རབ་ཏུ་དགའ་བའི་ཡོན་ཏན་དུ་མས་ཁྱབ་པར་གྱུར་ཏེ། ཞིང་དེ་
ཐམས་ཅད་དུའང་འོད་གསེར་གྱི་ཁ་དོག་ཅན་གྱིས་ཁྱབ་པར་གྱུར་ཏོ། །དེ་ལྟར་རྫུ་
འཕྲུལ་མཐུ་ཆེན་གྱིས། །གང་དུ་ཁྱབ་པར་གྱུར་པ་དེར། ། དེ་ན་འཁོད་པའི་སེམས་
ཅན་རྣམས། །དགའ་ཞིང་མགུ་ལ་ཐེ་ཚོམ་གྱུར། །གསེར་གྱི་ཁ་དོག་ལྟ་བུར་འབར་
བའི་འོད། །ཉི་མའི་དཀྱིལ་འཁོར་མོག་མོག་པོར་བྱེད་པ། ། རེག་པས་ལུས་སེམས་
རབ་ཏུ་ཚིམ་གྱུར་པའི། །འོད་འདི་ལྷ་འམ་ཀླུ་འམ་ནོར་བུ་འམ། ། མཐུ་ཆེན་གང་
ལས་གྱུར་ཞེས་ཡ་མཚན་སྐྱེས། ། ཡིད་ཀྱང་རབ་གཡོས་ཕྱོགས་རྣམས་ཀུན་ཏུ་་་་་
བལྟས། །དེ་ཚེ་སེམས་ཅན་རྣམས་ཀྱི་བསམ་པ་བཞིན། །གསལ་བར་སྟོན་བྱེད་ཚིག་
འདི་ཐོས་པར་གྱུར། ། སངས་རྒྱས་མཐུ་ཡིས་ཞིང་འདི་དག་ནི་དེ་བཞིན་གཤེགས་
པའི་སྣང་བས་ཁྱབ། ། སེམས་ཅན་སུ་དག་རྒྱལ་བའི་དབང་པོ་མངོན་སུམ་མཐོང་
བར་གང་འདོད་པ། ། དེ་དག་ཐམས་ཅད་ཐལ་མོ་སྦྱོར་ལ་ཀུན་མཁྱེན་མཐའ་ཡས་
སྤྱན་མངའ་བ། །བདག་གིས་མངོན་སུམ་མཐོང་བར་ཤོག་ཅེས་འདིར་ནི་གུས་པའི་
ཚིག་སྨྱོས་ཤིག །དེ་ནས་ཞིང་དེ་དག་ན་གནས་པའི་སེམས་ཅན་དེ་རྣམས་ཀྱིས་སྒྲ་
དེ་ཐོས་ནས་བར་སྣང་ལ་ཐལ་མོ་སྦྱར་ཏེ། ཁྱོད་ཀྱིས་བདག་ཅག་དེ་བཞིན་་་་་
གཤེགས་པ་དང་ལྷན་ཅིག་ སྤྲོད་ཅིག་ཅེས་པའི་སྒྲ་ཕྱུང་ངོ༌། ། དེ་ནས་བྱང་ཆུབ་་
སེམས་དཔའི་གཟི་བརྗིད་དྲག་པོས་སེམས་ཅན་ཐམས་ཅད་དེ་བཞིན་གཤེགས་པ་
མཐོང་བར་འདོད་པ་དེ་རྣམས་ཀྱི་དོན་དུ་བཅོམ་ལྡན་འདས་དེ་དང་མཐུན་པའི་
སྤྲུལ་པ་བྱེ་བ་ཕྲག་བརྒྱ་སྟོང་དག་མངོན་པར་སྤྲུལ་ཏེ་སེམས་ཅན་རེ་རེས་སྤྲུལ་པ་རེ་
རེ་མཐོང་ཞིང་ཤེས་ཀྱི་སྤྲུལ་བ་གཞན་ནི་མ་མཐོང་ངོ་། །དེ་ལྟ་བུའི་ཚུལ་གྱིས་བྱང་
689



ཆུབ་སེམས་དཔའི་གཟི་བརྗིད་དྲག་པོས་ཉི་མ་གཅིག་གིས་ཀྱང་འོད་ཟེར་གྱི་དཀྱིལ་
འཁོར་གྱི་སྣང་བ་དེས་སངས་རྒྱས་ཀྱི་ཞིང་ཁྲི་ཕྲག་དཔག་ཏུ་མེད་པ་རྣམས་སུ་བྱང་
ཆུབ་སེམས་དཔའ་ཁྲི་ཕྲག་དཔག་ཏུ་མེད་པ་དག་ཕྱིར་མི་ལྡོག་པ་ལ་བཀོད་པར་གྱུར་
ཏོ། །འཇིག་རྟེན་མཐུ་ཆེན་མཐུ་དང་སྟོབས། ། སྨན་དང་ནོར་བུ་ གསང་སྔགས་
དང༌། །ཀུན་གྱི་མཐུ་ཡང་ཅི་ཡོད་པས། །རྒྱལ་སྲས་རྣམས་ཀྱི་ཡེ་ཤེས་མཐུ། །འགྲོ་
ལ་ཕན་ཕྱིར་སྐད་ཅིག་གིས། ། དཔེ་ཟླར་རུང་བ་མ་ཡིན་ནོ། ། དེ་ནས་དེ་བཞིན་
གཤེགས་པ་འོད་མཐའ་ཡིས་དེས་བྱང་ཆུབ་སེམས་དཔའ་གཟི་བརྗིད་དྲག་པོའི་མཐུ་
དང་སྟོབས་དང་བརྩོན་འགྲུས་བསྐྱེད་པར་མཛད་ནས་སངས་རྒྱས་ཀྱི་ཡུལ་བསམ་
གྱིས་མི་ཁྱབ་པ་བསྟན་པའི་ཕྱིར་བྱང་ཆུབ་སེམས་དཔའི་གཟི་བརྗིད་དྲག་པོ་ལ་འདི་
སྐད་ ཅེས་བཀའ་སྩལ་ ཏོ། ། རིགས་ཀྱི་བུ་ སོང་ལ་ ངའི་འོད་ཀྱི་རྗེས་ སྙོགས་ ཤིག་
གང་དུ་ངའི་འོད་གནས་པར་མཐོང་བ་དེ་ཙམ་དུ་ངའི་སངས་རྒྱས་ཀྱི་ཞིང་དུ་ཤེས་
པར་གྱིས་ཤིག དེ་ནས་དེའི་ཚེ་སངས་རྒྱས་བཅོམ་ལྡན་འདས་ཉིད་ཀྱིས་འོད་
གསེར་གྱི་ཁ་དོག་ཅན་བཏིང་ངོ༌། ། དེ་ནས་བྱང་ཆུབ་སེམས་དཔའ་མཐུ་བོ་ཆེ།།
གཟི་བརྗིད་དྲག་པོས་རྫུ་འཕྲུལ་མཐུ་ཡིས་ནི། ། རྒྱལ་བའི་འོད་ཟེར་དེ་ཡི་རྗེས་སུ་
སོང༌། །དེ་ནི་བསྐལ་པ་གྲངས་མེད་པར་དག་ཏུ། །རྫུ་འཕྲུལ་མཐུ་ཡིས་འོད་ཀྱི་རྗེས་
སོང་ཡང་། །འོད་དེ་གང་ན་གནས་པ་མ་མཐོང་ངོ༌། །བྱང་ཆུབ་སེམས་དཔའ་དེ་
བསྐལ་པ་གྲངས་མེད་པ་དུ་མར་རྫུ་འཕྲུལ་གྱི་སྟོབས་མྱུར་བའི་ཤུགས་ཀྱིས་འོད་དེའི་
རྗེས་སུ་སོང་ཡང་མཐས་གཏུགས་པར་མ་གྱུར་པས་ལུས་སྨྱོ་ཞིང་སྒྱིད་ལུག་པར་གྱུར་
ཏོ།། དེ་ནས་བར་སྣང་དེ་ལ་ སངས་རྒྱས་ཀྱི་སྐུ་ཞིག་བྱུང་ནས་བྱང་ཆུབ་སེམས་་
དཔའི་གཟི་བརྗིད་དྲག་པོ་ལ་བཀའ་སྩལ་པ། རིགས་ཀྱི་བུ་ངལ་བའི་རྒྱུ་ཡིད་ལ་མ་
བྱེད་ཅིག ། སྐྱིད་ལུག་པར་མ་བྱེད་པར་རེ་ཞིག་ཅུང་ཟད་རིང་དུ་སོང་ཞིག དེ་
ནས་དེ་བཞིན་གཤེགས་པ་འོད་མཐའ་ཡས་ཀྱིས་འདི་ལྟ་བུའི་རྫུ་འཕྲུལ་མངོན་པར་
འདུ་མཛད་དེ། རྫུ་འཕྲུལ་གང་གིས་བྱང་ཆུབ་སེམས་དཔའི་གཟི་བརྗིད་དྲག་པོའི་
ལུས་ཀྱི་ངལ་བ་བསལ་ནས་ལུས་དང་སེམས་ཀྱི་བརྩོན་འགྲུས་སངས་རྒྱས་ཀྱི་མཐུ་
690



དང་ ཡང་ དག་ པར་ ལྡན་པར་མཛད་དོ། ། དེ་ནས་སངས་ རྒྱས་ མཐུ་ཡིས་ནི། །
བསྐལ་པ་གྲངས་མེད་ཕ་རོལ་སོང་། །དེ་ནས་རིན་ཆེན་སྣ་བདུན་ལས། །གྲུབ་པའི་
ལྗོན་ཤིང་གསལ་བར་མཐོང༌། །གང་ན་བྱང་ཆུབ་སྙིང་པོའི་རྒྱུན་བཞིན་དུ། ། རབ་
ཏུ་མཛེས་ཤིང་ལྟ་བས་མི་ངོམས་པའི། ། རིན་ཆེན་ལྗོན་ཤིང་མཛེས་པ་དེ་མཐོང་
སྟེ། །དེ་ཡི་ཕ་རོལ་རྒྱལ་བའི་འོད་ཟེར་མཐོང་། ། དེ་ནས་དེའི་ཚེ་བླ་གོས་ཕྲག་པ་
གཅིག་ཏུ་གཟར་ཏེ། པུས་མོ་ གཡས་ པའི་ལྷ་ང་ས་ལ་བཙུགས་ནས་དེ་བཞིན་
གཤེགས་པ་འོད་མཐའ་ཡས་དེ་ལ་ཚིགས་སུ་བཅད་དེ་གསོལ་བ། : ཐུགས་ལ་དྲི་མ་
བྲལ་ཞིང་སྦྱོར་བ་སྤངས། ། ཁྱོད་ཀྱིས་འཇིག་རྟེན་ཁམས་ཀུན་ཐུགས་སུ་ཆུད། །
འདྲེན་པ་ཁྱོད་ཀྱི་འོད་ནི་ཅི་འདྲ་བ། །འདི་ལ་ཡུལ་གྱི་མཐའ་ནི་རྗེས་སུ་འཇུག །
དེ་སྐད་ཅེས་གསོལ་བ་དང༌། དེའི་ཚེ་བར་སྣང་ལས་རིན་པོ་ཆེ་སྣ་བདུན་གྱི་ཁང་
པ་བརྩེགས་པ་ཞིག་བྱུང་སྟེ་ཁང་པ་བརྩེགས་པ་དེར་སངས་རྒྱས་ཀྱི་གཟུགས་བྱུང་ལ་
དེས་བྱང་ཆུབ་སེམས་དཔའ་གཟི་བརྗིད་དྲག་པོ་དེ་ལ་ཚིགས་སུ་བཅད་དེ་བཀའ་
སྩལ་པ། གང་དག་ང་ཡི་རྐང་པའི་དྲུང་འདུག་དང་། །གང་དག་ཡུལ་འདི་ཡི་ནི།
མཐར་འདུག་པ། ། ཐམས་ཅད་ང་ཡི་སྒྲ་དག་ཐོས་གྱུར་ཏེ། ། དེ་ཡི་གྲུབ་པ་ཐམས་
ཅད་ཤེས་པར་གྱུར། །སྟོབས་བཅུའི་ཡོན་ཏན་ཆོས་ནི་མ་འདྲེས་པ།། བསྟན་པ་
འདི་ལ་སྲོག་ཆགས་ཀུན་ལ་བདེན། ། ཡུལ་གྱི་རང་བཞིན་ཡུལ་ གྱི་ དངོས་ དང་་་
བཟོ། །དེ་བཞིན་ཡུལ་གྱི་ཚིག་དག་ཀུན་ཐོས་སོ། ། རྒྱལ་བ་ང་ཡི་དྲུང་འདིར་སེམས་
ཅན་དག །ཚིག་འདི་ཐོས་ནས་དང་བར་མི་འགྱུར་མེད། །ཐམས་ཅད་བླ་ན་མེད་
པའི་ས་ལ་གནས། །དེ་དག་རྒྱལ་བའི་ཆོས་ལ་ལྡོག་མི་འགྱུར། །གང་དག་ཉན་ཐོས་
ལྷན་ཅིག་ཐུན་མོང་བའི། །དེ་དག་མ་ཡིན་འདི་ནི་རྣམ་འདྲེན་ཆོས། །རྒྱལ་བ་གང་
ལ་རབ་ཏུ་སེམས་དང་བ། ། བདུད་ཀྱི་སྐྱོན་བཅོམ་བྱང་ཆུབ་རེག་པར་འགྱུར། །
ཞེས་བསྟན་པ་ཐོས་ནས་དེའི་ཚེ་བྱང་ཆུབ་སེམས་དཔའ་གཟི་བརྗིད་དྲག་པོས་དེ་ལྟ་
བུའི་དེ་བཞིན་གཤེགས་པས་བསྟན་པའི་ཚིགས་སུ་བཅད་པའི་དོན་ཟབ་མོ་འཇིག་
རྟེན་གྱི་ཁམས་མཐའ་ཡས་ཤིང་མུ་མེད་པ་དེ་བཞིན་གཤེགས་པའི་འོད་ཀྱིས་རེག་པ་
691



དེ་ཐམས་ཅད་དུ་ཁྱབ་ཅིང་གོ་བར་བྱས་སོ། །རྒྱུ་དེས་སེམས་ཅན་དཔག་ཏུ་མེད་པ་
དག་ ཕྱིར་མི་ལྡོག་པ་ལ་འཁོད་པར་གྱུར་ཏོ། །འདིར་གཞན་དག་ གིས་ སྨྲས་པ།
རྒྱལ་བའི་རྣམ་ཐར་འོད་ཟེར་རྒྱ་ཆེན་སྤྲིན། །ནམ་མཁའི་དབྱིངས་ལྟར་དཔག་ཏུ་
མེད་པར་ཁྱབ། །རྒྱལ་བའི་སྲས་ཀྱི་བརྩོན་འགྲུས་རྒྱ་ཆེན་སྟོབས། །ནམ་མཁའི་རྗེས་
ཞུགས་མ་ཉམས་བརྟན་པ་ཡིན། །འདི་ན་ཚེ་གཅིག་བརྩོན་འགྲུས་བརྩོན་མེད་་་
པའང༌། །བདག་ནི་མཐུ་ཆེན་རྒྱལ་བའི་རྗེས་ཞུགས་། ། རྒྱལ་བའི་སྲས་འདི་རྫུ་
འཕྲུལ་མཐུ་ཆེན་གྱིས། །གྲངས་མེད་བསྐལ་པ་དུ་མའི་བར་དུ་ཡང༌། ། རྒྱལ་བའི་
གསུང་གཅིག་འོད་ཀྱི་དོན་དུ་འཇུག །རྣམ་ཐར་རྒྱ་ཆེན་སེམས་ཅན་ཡོངས་སྨིན་
བྱེད། །དེ་བས་རྒྱལ་སྲས་སྤྱོད་པ་ཆ་ཤས་ཀྱང༌། །སྟོང་གསུམ་ཕྲ་རབ་རྡུལ་གྲངས་ང་
རྒྱལ་གྱི། ། ཡེ་ཤེས་བསྡུས་པས་དཔེར་ཡང་མི་རུང་ཕྱིར། །མཐུ་ཆེན་རྒྱལ་སྲས་བརྩེ་
བར་ལྡན་པ་ལ། །དུས་རྣམས་ཀུན་ཏུ་གུས་པས་ཕྱག་འཚལ་ལོ། །དེ་ལྟ་བུའི་དོན་དེ་
ཡང་བསྡུས་ཏེ་གསུངས་པ། མོའུ་འགལ་གྱི་བུ་དེ་ཅི་སྙམ་དུ་སེམས། དེའི་ཚེ་
དེའི་དུས་ན་བྱང་ཆུབ་སེམས་དཔའ་གཟི་བརྗིད་དྲག་པོར་གྱུར་པ་དེ་གཞན་ཞིག་
ཡིན་པར་སེམས་ན། ཁྱོད་ཀྱིས་དེ་ལྟར་མི་ལྟ་སྟེ། ང་དེའི་ཚེ་དེའི་དུས་ན་བྱང་
ཆུབ་སེམས་དཔའི་གཟི་བརྗིད་དྲག་པོར་གྱུར་ཏེ། ། ངས་དེ་བཞིན་གཤེགས་པའི་
འོད་དེ་བསྐལ་པ་གྲངས་མེད་པ་གཉིས་ཀྱི་བར་དུ་རྗེས་སུ་འབྲངས་ཏེ་སངས་རྒྱས་ཀྱི་
ཞིང་དེ་ཐམས་ཅད་དུ་ཚིགས་སུ་བཅད་པས་གོ་བར་བྱས་སོ། ། དེ་ལྟ་བས་ན་བྱང་
ཆུབ་སེམས་དཔའ་སྟོབས་ཀྱི་གོ་ཆ་བགོ་བར་བྱའོ། །དེ་བཞིན་གཤེགས་པའི་བཀའ་
ལའང་ཐེ་ཚོམ་མེད་ཅིང་སོམ་ཉི་མེད་པར་བྱའོ་ཞེས་གསུངས་སོ། །གཟི་བརྗིད་དྲག་
པོའི་སྐྱེས་པའི་རབས་ཏེ་བརྒྱ་ཐམ་པའོ། ། སྡོམ་ལ། འོད་བཟང་དྲང་སྲོང་ཏོག་གི་
བློ། ། སྔོ་བསངས་དང་ནི་ཉི་ཕྲེང་སྤོང༌། ། རྔ་བོང་མུ་ཁྱུད་ཨུཏྤ་ལ། ། བྱང་ཆུབ་
སེམས་དཔའི་གཉིས་ཏེ་བཅུ། ། ། ། བདག་ ཀ་ལོ་རེར་འོས། ། ཀཉྩའི་འཚོ་
1:|:ཀྱི ། ༑ སྐྱེས་བུ་དམ་པ་བྱང་ཆུབ་སེམས་དཔའ་རྣམས་ནི་ནམ་མཁའ་དང་མཉམ་
པའི་སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་བྱང་ཆུབ་ཏུ་སེམས་བསྐྱེད་
692



ཅིང་རྨད་དུ་བྱུང་བའི་སྤྱོད་ཚུལ་རྣམ་པར་དག་པས་བྱང་ཆུབ་ཀྱི་ལམ་ཡོངས་སུ་
རྫོགས་པར་མཛད་དེ། རྣམ་པ་ཐམས་ཅད་མཁྱེན་པ་ཉིད་དུ་གྱུར་པ་འདི་ནི་ཆོས་
ཉིད་ཡིན་ལ། ཁྱད་པར་དུའང་བདག་ཅག་གི་སྟོན་པ་བཅོམ་ལྡན་འདས་འདི་ནི་
བསྐལ་པ་གྲངས་མེད་པ་གང་གཱའི་ཀླུང་གི་བྱེ་མ་སྙེད་འདས་པའི་སྔོན་རོལ་ཏུ་བྲམ་ཟེ་
རྒྱ་མཚོའི་རྡུལ་ལ་སོགས་པ་ཆེས་རྨད་དུ་བྱུང་བའི་སྤྱོད་པ་དང་ལྡན་པ་ནས་ཉེ་བར་
བཟུང་སྟེ། རྒྱལ་བའི་སྲས་རྒྱ་མཚོ་ལས་ཆེས་རྨད་དུ་བྱུང་བ་ལེགས་པར་འདུན་པ་
དང་ལྡན་པའི་ས་གཞི་དང་གསེར་དང་ཟླ་བ་ཚེས་པ་ལྟ་བུའི་བྱང་ཆུབ་ཀྱི་སེམས་རྣམ་
པར་དག་པའི་རྒྱུ་རྐྱེན་གྱིས་ཉེ་བར་འཕངས་པས་ཕ་རོལ་ཏུ་ཕྱིན་པའི་ལྗོན་ཤིང་ཆེན་
པོ་རབ་ཏུ་རྒྱས་པར་གྱུར་ཏེ། སྦྱིན་པའི་རྩ་བ་རབ་ཏུ་བརྟན་པ་ཚུལ་ཁྲིམས་རྣམ་
པར་དག་པའི་སྡོང་པོ་བཟོད་པའི་ཡལ་གས་ཤིན་ཏུ་ཕྱེ་ཞིང་བརྩོན་འགྲུས་ཀྱི་ཤུན་
པས་ཀུན་ཏུ་ཁྱབ་པ་བསམ་གཏན་གྱི་འདབ་མས་ཀུན་ནས་ཀླུབས་ཤིང་ཤེས་རབ་ཀྱི་
མེ་ཏོག་རབ་ཏུ་གསལ་བ་ཐབས་མཁས་པའི་དྲི་བསུང་རབ་ཏུ་འཕྲོ་བ་ཅན་སྨོན་ལམ་
གྱི་འབྲས་བུ་དང་བཅས་ཀུན་ ཏུ་གཡོགས་ཤིང་སྟོབས་ཀྱི་ཕ་རོལ་ཏུ་ཕྱིན་པའི་མཐུ་
དང་ལྡན་པ་ཅན་ཡེ་ཤེས་ཀྱི་ཡོན་ཏན་རྨད་དུ་བྱུང་བས་སེམས་ཅན་གྱི་ཉོན་མོངས་
པའི་ནད་སེལ་བར་བྱེད་ཅིང་རང་གི་ཡོན་ཏན་གྱི་ཁྱད་པར་རྫོགས་པའི་བྱང་ཆུབ་
སེམས་དཔའི་དེས་སྐྱེས་པའི་རབས་རྒྱ་མཚོ་དཔག་ཏུ་མེད་པ་བསྟན་ནས། རང་
གི་སྨོན་ལམ་དང་སངས་རྒྱས་ཀྱི་ཞིང་དང་སེམས་ཅན་ཡོངས་སུ་སྨིན་པར་མཛད་དེ།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པས་
སངས་རྒྱས་འོད་སྲུངས་བསྐལ་པ་བཟང་པོ་འདི་ལ་དགའ་ལྡན་གྱི་གནས་ནས་་་
འཛམ་བུའི་གླིང་དུ་གཤེགས་པར་མཛད་པ་དེའི་ཚེ། – ཐུགས་རྗེ་ཆེན་པོ་དང་ལྡན་
པོ་འདི་ཡང་དགའ་ལྡན་གྱི་གནས་སུ་སྐྱེ་བ་ཡོངས་སུ་བཟུང་ནས། དགའ་ལྡན་གྱི་
ལྷའི་བུ་རྣམས་ལས་གནས་གསུམ་གྱིས་རྨད་དུ་བྱུང་བ་བསྟན་ཏེ་རྒྱལ་ཚབ་མཛད་
པར་གྱུར་ཏོ་ཞེས་གྲགས་སོ། །བསྐལ་པ་རྒྱ་མཚོ་དཔག་ཏུ་མེད་པ་རུ། །ཐུགས་རྗེ་རྒྱ་
མཚོ་རླབས་ཀྱིས་རབ་བསྐུལ་ནས། །སྐྱེ་རབས་རྒྱ་མཚོའི་ཕྲེང་བ་སྟོན་བྱེད་པ། །
693



གནས་འདི་ཀླུ་དབང་རྒྱ་མཚོ་ཁྱོད་ལ་མངའ། ། སྙིང་རྗེའི་ཆུ་ཀླུང་དཔག་ཡས་ཉེར་
འབབ་ཅིང༌། ། ཡོན་ཏན་གནས་དང་ནགས་ཚལ་ཀུན་བསྐྱེད་པ། ། འཕེལ་འགྲིབ་
མེད་པའི་ཐུགས་སུ་རོ་གཅིག་པ། ། རྒྱལ་བའི་སྲས་མཆོག་ཀླུ་དབང་མཚུངས་མེད་
མཐུ། །ཉིན་མོར་བྱེད་དང་མཚན་མོའི་གསལ་བྱེད་ནི། ། མཁའ་ལ་གསལ་མཚུངས།
མཚུངས་པ་མེད་གསལ་བ། །འགའ་ཞིག་འབྱེད་པའི་པདྨ་འཛུམ་བྱེད་ལ། ། གཞན་
ནི་ཀུ་མུ་ད་རྣམས་རབ་གསལ་བྱེད། ། དེ་བས་ཁྱོད་ཐུགས་དཀྱིལ་འཁོར་འོད་ཟེར་
གྱིས། ། སྙིགས་དུས་མཆོག་གི་པདྨ་དགོད་པ་བཞིན། །རྒྱལ་བའི་སྲས་གཞན་ཞིང་
དང་གདུལ་བྱ་རྣམས།། དག་པའི་ཀུ་མུད་ཚལ་རབ་རྒྱས་བྱེད། ཅེས། ། ཁྱོད་ཀྱིས་
གསུང་རབ་རྔ་སྒྲའི་བྲག་ཆ་ལས། །གསལ་བར་གྲགས་པ་ཐོས་པ་བཞིན་དུ་གྱུར། །
དེ་བས་ཁྱོད་ལ་བདག་ནི་རྣམ་ཀུན་ཏུ། ། ལྷག་པའི་ཡོན་ཏན་མངའ་བར་གྱུར་པ་
སྙམ། ། དེ་ནས་བྱང་ཆུབ་སེམས་དཔའ་དམ་པ་ཏོག་དཀར་པོ་དེ་དགའ་ལྡན་གྱི་
གནས་ནི་བྱང་ཆུབ་སེམས་དཔའི་སྤྱོད་པ་དཔག་ཏུ་མེད་པས་སེམས་ཅན་ཡོངས་སུ་
སྨིན་པར་མཛད་དེ་ཐུགས་ལ་དགོད་པ་འདི་ལྟ་བུ་མངོན་སུམ་དུ་གྱུར་ཏེ། དེ་ཡང་
ངས་སྐྱེ་བ་མང་པོར་ཡོངས་སུ་འཁོར་བ་ན་རང་གི་ཤ་དང་ཁྲག་དང་མགོ་དང་མིག་
དང་བུ་དང་ཆུང་མ་རྣམས་གཏོང་བ་དང་ཤིན་ཏུ་གཏོང་བས་ཡོངས་སུ་གཏོང་བ་
དང་། དཀའ་བའི་ཚུལ་ཁྲིམས་ལ་གནས་པ་དང༌། གཞན་ གྱིས་སྦྱོར་བའི་
བསྙེན་བཀུར་མ་ཡིན་པ་སྣ་ཚོགས་བཟོད་པར་བྱས་པ་དང༌། རྟག་ཏུ་ལྡོག་པ་མེད་
པའི་སྒྲོ་བ་དང༌། ༼འབྲས་བུ་དང་བཅས་པའི་ཏིང་ངེ་འཛིན་ལ་མ་ཆགས་པར་
གཞན་གྱི་དོན་ལ་བརྩོན་པའི་བློ་གྲོས་ཀྱིས་སེམས་ཅན་ཐམས་ཅད་ལ་སྙིང་རྗེ་བསྐྱེད་
ནས། » ཨེ་མ་ཧོ་འདི་ལྟར་འཇིག་རྟེན་འདྲེན་པ་མེད་པ་སྐྱབས་དང་སྐྱོབ་པ་མེད་པ།
སྙིགས་མ་རྣམ་པ་ལྔ་དང་བཅས་པ་རྣམས་ལ་མ་བརྒལ་བ་རྣམས་བསྒྲལ་བ་དང་མ་
གྲོལ་བ་རྣམས་གྲོལ་བ་དང་དབུགས་ མ་ བྱུང་བ་རྣམས་དབུགས་དབྱུང་བ་དང།
ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླའོ་ཞེས་ཡུན་
རིང་པོ་ནས་བསམས་པ་གང་ཡིན་པ་ནི་དུས་ལ་བབ་བོ་སྙམ་དུ་དགོངས་སོ། །དེ་ཚེ་
694/



རྒྱ་
སྔོན་གྱི་སྨོན་ལམ་དང༌། །ཕྱོགས་བཅུའི་རྒྱལ་བ་རྣམས་ཀྱི་མཐུས། ། ལྷ་རྣམས་ཀྱི་ནི་
རོལ་མོ་ལས། ། སྒྲ་འདིས་གསལ་བོར་ཡོངས་སུ་བསྐུལ། ། བསོད་ནམས་རྒྱ་ཆེན་
ཚོགས་མངའ་དྲིན་རྟོགས་དང་། ། བློ་གྲོས་ མཐའ་ཡས་ ཤེས་ རབ་འོད་མཛད་པས་
ཅིང༌། ། མཚུངས་མེད་སྟོབས་མངའ་མཐུ་རྩལ་རྒྱ་ཆེ་བ། །མར་མེ་མཛད་ཀྱི་ལུང་
བསྟན་དགོངས་ པར་མཛོད། ། ཞེས་བྱ་བ་ལ་ སོགས་ པ་རྣམས་ ཀྱིས་ བསྐུལ་ནས།
དགའ་ལྡན་གྱི་ལྷ་རྣམས་ལ་རྗེས་སུ་བསྟན་ཅིང་བྱང་ཆུབ་སེམས་དཔའ་བྱམས་པ།
རྒྱལ་ཚབ་ཏུ་དབང་བསྐུར་ཏེ། རིགས་དང༌། དུས་དང་། – ཡུལ་དང༌། རྒྱུད་
དང༌།། ཡུམ་ལ་གཟིགས་པ་མཛད་ནས་འཛམ་བུའི་གླིང་འདིར་སྙིགས་མ་ལྔ་དང་
ལྡན་པའི་དུས་སུ་ཤཱཀྱའི་བརྒྱུད་བུ་རམ་ཤིང་པ་ཉི་མའི་རུས།༼ཡུལ་དབུས་ཀྱི་སེར་
སྐྱའི་གྲོང་ཁྱེར་གྱི་དབུས་སུ་རྒྱལ་པོ་ཟས་གཙང་མ་དང་ལྷ་མོ་སྒྱུ་འཕྲུལ་ཆེན་མོ་ལ་
གཟིགས་པ་མཛད་པར་གྱུར་ཏོ། ། ། །
། ༈ དེ་ནས་བྱང་ཆུབ་སེམས་དཔའ་དཔྱིད་ཟླ་ཐ་ཆུང་གི་ཚེ། ཚེས་བཅོ་ལྔའི་
སྐར་མ་རྒྱལ་ལ་བབ་པའི་དུས་སུ་ལྷོ་རྣམས་ཀྱི་དབང་པོས་ཡུམ་གྱི་ལྷུམས་སྦྱངས་ཤིང་།
ཡུམ་གསོ་སྦྱོང་བླངས་པའི་ལྷུམས་སུ་འཇུག་པར་མཛད་དེ་འཇིག་རྟེན་གྱི་ཁམས་
ཐམས་ཅད་སྣང་བ་ཆེན་པོས་ཁྱབ་པར་མཛད་ཅིང་དབང་པོ་དང་བཅས་པའི་ལྷ་
རྣམས་ཀྱིས་མཆོད་པར་གྱུར་ཏོ། །གདེངས་ཀ་ཅན་གྱི་མཐུས་བསྐྱོད་པའི། །ཆུ་ཡང་
མཁའ་ལ་བསྐྱོད་པ་ལས། །འཐོན་ཅིང་ནུབ་པའི་ཟླ་བ་བཞིན། །འདིར་ ཡང་ན་
མཚུངས་པར་གྱུར་པ་འདྲ། །གང་ཚེ་དཔལ་ལྡན་མཉམ་མེད་ཉེར་བཤགས་པ། ། དེ་
ཚེ་འཇིག་རྟེན་སོ་སོའི་གླིང་བར་ན། །མུན་གྱིས་ཁེབས་གྱུར་ཕྱོགས་རྣམས་ཐམས་
ཅད་དུ། །གསལ་སྣང་འབྱུང་འགྱུར་འདི་ནི་ཆོས་ཉིད་དོ། ། གང་གི་ཚེ་ལྷུམས་སུ་
ཞུགས་པ་ན། ལྷ་མོ་སྒྱུ་འཕྲུལ་ཆེན་མོས་རྨི་ལམ་བཟང་པོ་དག་མཐོང་སྟེ་རྒྱལ་པོ་ལ་
གསོལ་བ་ལྷ་གསན་དུ་གསོལ། གླང་པོ་ཁ་བ་དངུལ་མདོག་མཆེ་བ་དྲུག །རྐང༌
ལག་རོབ་མཛེས་མགོ་བོ་དམར་སྡུག་པ། །འགྲོས་བཟངས་ལུས་ཚིགས་རྡོ་རྗེ་བཞིན་
བརྟན་པ། །གླང་པོའི་མཆོག་ཅིག་ཁོང་དུ་སོང་སྙམ་བྱེད། །དེས་ནི་དེ་འདྲའི་བདེ་
695



བ་བརྒྱ་ལམ་ནའང༌། །མ་མཐོང་མ་ཐོས་མྱོང་བར་མ་གྱུར་ཏེ། །ལུས་ཀྱང་བདེ་ཞིང་
སེམས་ཀྱང་བདེ་གྱུར་ནས། །བསམ་གཏན་མཉམ་པར་བཞག་པ་བཞིན་དུ་གྱུར། །
ཞེས་ཅི་ལྟར་རྨིས་པ་བཞིན་དུ་གསོལ་བ་དང༌། རྒྱལ་པོས་བྲམ་ཟེ་རྣམས་ལ་དྲིས་པ།
དེ་ནི་ཤིན་ཏུ་དགེ་སྟེ་འཁོར་ལོ་བསྒྱུར་བའམ་སངས་རྒྱས་ཉིད་དུ་འགྱུར་རོ་ཞེས་རིག་
བྱེད་ལས་འབྱུང་བ་བཞིན་དུ་སྨྲས་ཤིང་སེམས་རངས་པར་གྱུར་ཏོ། ། གང་ཚེ་ཐུབ་
ཆེན་ཡུམ་གྱི་ལྷུམས་ཞུགས་པ། །དེ་ཚེ་ལྷ་རྣམས་སྙན་བའི་སྒྲ་དབྱངས་སྒྲོགས། །
དབང་པོར་བཅས་པའི་ལྷ་རྣམས་ཀུན་གྱིས་བསྲུངས། །ཚངས་དབང་ལྷ་རྣམས་
ཀུན་གྱིས་མཆོད་པར་བྱེད། །གཞལ་མེད་དབྱིབས་ལེགས་རིན་ཆེན་དུ་མས་སྤྲས། །
ཙན་དན་དྲི་ཞིམ་མཆོག་གིས་རབ་ཏུ་བགོས། །དེར་ནི་དཔའ་བོ་རྣམ་པར་བཞུགས་
པར་གྱུར། །ཇི་ལྟར་ལྷ་དབང་གཞལ་མེད་ཁང་གནས་བཞིན། ། དཔེར་ན་ནོར་བུ་
ཤེལ་ཚོན་འོད་གསལ་དང་། །རབ་གཙང་ཀཱ་ཤི་རས་ཀྱང་གོས་པ་མེད། །དེ་བཞིན་
ཐུབ་ཆེན་ལྷུམས་ན་ཞུགས་པ་ན། །མངལ་གྱི་དྲི་མས་ཅིས་ཀྱང་གོས་པ་མེད། །གང་
ཚེ་ལྷུམས་སུ་བཞུགས་པ་དེ་ཡི་ཚེ། །དེ་ཡུམ་ལུས་ངལ་དུབ་པར་གྱུར་པ་མེད། །
འདོད་ཆགས་ཞེ་སྡང་གཏི་མུག་གནོད་པ་བྲལ། །མགུ་བའི་སེམས་དང་དགའ་དད་
ཡིད་བདེར་གནས། །ལུས་ཀྱི་རྣམ་སྨིན་ཟད་པས་མཐོ་རིས་ཐོབ། །དེ་ཚེ་འགྱུར་བ་
འདི་ནི་ཆོས་ཉིད་དོ། །དེ་ལྟར་བྱང་ཆུབ་སེམས་དཔའ་ལྷུམས་སུ་ཞུགས་པའི་ཚེ་རྣམ་
པར་འཕྲུལ་བ་དུ་མས་སྐྱེ་བོ་ཡོངས་སུ་སྨིན་པར་ནི་མཛད། 17༽ རྒྱལ་པོ་ཟས་གཙང་
མས་ཀྱང་སྡུག་འཕོངས་རྣམས་ལ་སྦྱིན་པ་ནི་གཏོང་། ། དགེ་ལེགས་ཐམས་ཅད་ནི་
ཟླ་བ་ཡར་གྱི་ངོ་བཞིན་དུ་གྱུར་ཏོ། །དེ་ནས་བྱང་ཆུབ་སེམས་དཔའ་བཙའ་བའི་
དུས་ལ་བབ་པ་ན་ལྷ་རྣམས་ཀྱིས་མཆོད་པ་ལ་སོགས་པའི་སྔ་ལྟས་སུམ་ཅུ་སོ་གཉིས་
བྱུང་སྟེ། ལྷ་མོ་སྒྱུ་འཕྲུལ་གྱིས་ཀྱང་བྱང་ཆུབ་སེམས་དཔའི་བཙའ་བའི་དུས་ལ་
བབ་པར་ཤེས་ནས། རྒྱལ་པོ་ལ་གསོལ་པ། བདག་གི་བསམ་པ་གང་ལགས་གསོར་
གྱིས་གསན་དུ་གསོལ། །ཡུན་རིང་ཐལ་ནས་སྐྱེད་མོས་ཚལ་གྱི་བློ་སྐྱེས་ཏེ། །གལ་ཏེ་
ཁྱོད་ནི་བཀྱོན་ཞིང་ཕྲག་དོག་མི་མངའ་ན། །བདག་ནི་རྩེ་ནས་སྐྱེད་མོས་ཚལ་དུ་
696



མཆི་བར་གསོལ། །སཱ་ལའི་ཤིང་ལྗོན་མཆོག་རྣམས་ཀྱང༌། །མྱུ་གུ་མེ་ཏོག་ཁ་འབུས་
ཏེ། །རྨ་བྱ་ཁུ་བྱུག་སྣ་ཚོགས་རྣམས། །གཙང་ཞིང་མཛེས་པ་སྒྲ་སྙན་འབྱིན། ། སྐྱེད་
མོས་ཚལ་དུ་མཆི་བར་རིགས། །ལེགས་པར་བཀའ་ལུང་སྩལ་ཏུ་གསོལ། ། རྒྱལ་པོས་
ལྷ་མོའི་ཚིག་དེ་སྐད་ཐོས་ནས་མགུ་བའི་ཚིག་གིས་མྱུར་དུ་འཁོར་རྣམས་ལ་སྨྲས་པ།
ཡོན་ཏན་ཕུན་སུམ་ཚོགས་ལྡན་ལུམ་བིའི་ཚལ་བརྒྱན་གྱིས། །རི་སྔོའི་མདོག་ཅན་
སྤྲིན་གྱི་ཁ་དོག་མཐུན་གྱུར་པའི། ། གླང་པོ་སྟོང་ཕྲག་ཉི་ ཤུ་མྱུར་དུ་བསྟད་པར་
གྱིས། །ནོར་བུས་རྣམ་པར་སྤྲས་ཤིང་གསེར་གྱི་དྲ་བས་སྤུད། །རྒྱལ་པོའི་བཅིབས་
པ་རླུང་ལྟར་མགྱོགས་པའི་ཤུགས་ལྡན་པ། ། དངུལ་དང་ཁ་བའི་གདོང་འདྲ་རྔ་རྡོག་
ལྕང་ལོ་བཟང༌། །རྟ་མཆོག་སྟོང་ཕྲག་ཉི་ཤུ་དྲངས་པ་མྱུར་དུ་སྟོད། ། སྐྱེས་བུ་བརྟུལ་
ཕོད་གཡུལ་ལ་མོས་ཤིང་འཐབ་ན་དཔའ། ། མདའ་གཞུ་རལ་གྲི་མདུང་ཐུང་ཞགས་
པ་མཚོན་ཆ་ཐོགས།། སྟོང་ཕྲག་ཉི་ཤུར་བགྲངས་པ་མྱུར་དུ་བཤམ་གྱིས་ལ། ། སྒྱུ་
འཕྲུལ་འཁོར་དང་བཅས་པ་བག་ཡོད་བསྲུང་བར་གྱིས། ། དེ་ལྟར་བཤམས་ནས་
མྱུར་དུ་ང་ལ་སྦྲན་པར་གྱིས། །དེ་ནས་ཇི་ལྟར་བསྒོ་བ་བཞིན་དུ་འཁོར་རྣམས་ཀྱིས་
ལེགས་པར་བཤམས་ནས། དཔྱིད་ཀྱི་དུས་ཀྱི་རྒྱལ་དང་འཇོམ་པའི་ཚེས་བརྒྱད་ཀྱི་
སྔ་དྲོ་བཀོད་པའི་ཁྱད་པར་དུ་མས་རྒྱལ་པོ་ཟས་གཙང་མ་དང་ལྷ་མོ་སྒྱུ་འཕྲུལ་ཆེན་
མོ་ལུམ་པི་ནིའི་ཚལ་དུ་འགྲོ་བར་བརྩམས་སོ། །དེའི་ཚེ་ལྷ་མོ་སྒྱུ་འཕྲུལ་གྱིས། །སེར་
སྐྱའི་སྒོ་དྲུང་ཕྱིན་པ་དང་། །ཚངས་པའི་བུ་དང་སྐྱེ་བོའི་ཚོགས།། ཆེད་དུ་བརྗོད་
པའི་སྒྲ་སྙན་འབྱིན། ། དེ་ཚེ་ཤིང་རྟ་རིན་ཆེན་མཆོག །ལྷ་ཡི་གོས་ཀྱིས་ལེགས་
བཀབ་ཅིང༌། །གཡེར་ཁའི་དྲ་བ་མཆོག་གིས་བཀབ། །གདུགས་དང་རྒྱལ་མཚན་བ་
དན་གྱིས། །བརྒྱན་པའི་ཤིང་རྟ་མཆོག་དེ་ལ། །ལྷ་མོ་སྒྱུ་འཕྲུལ་འདུག་གྱུར་པ། །དེ་
ཚེ་ས་འདི་རྣམ་དྲུག་གཡོས། ། དེ་ལྟར་མཐུ་ཆེན་གསལ་བར་གྱུར། །དེ་ནས་ལྷ་མོ་སྒྱུ་
འཕྲུལ་དཔུང་གི་ཚོགས་ཡན་ལག་བཞིས་ནི་ཡོངས་སུ་བསྲུངས། ཤཱཀྱའི་བུ་མོ་སྟོང་
ཕྲག་དྲུག་ཁྲིས་ནི་མདུན་དུ་བདར། །ཤཱཀྱའི་རིགས་རྒན་པ་དང་གཞོན་པ་དང་བར་
མ་བཞི་ཁྲིས་ནི་ཡོངས་སུ་བསྐོར། ། » ལྷ་དང་ཀླུ་དང་དྲི་ཟ་དང་མི་འམ་ཅི་དང་ལྷ་མ་
697



ཡིན་གྱི་བུ་མོ་བརྒྱད་ཁྲི་བཞི་སྟོང་བཀོད་པའི་རྒྱན་སྣ་ཚོགས་ཀྱིས་བརྒྱན་པ་ཤ་སྟག་གྲུ་
དང་རོལ་མོའི་སྒྲ་དབྱངས་ཀྱིས་བསྔགས་པ་བརྗོད་པས་རྗེས་སུ་འབྲང་ཞིང་གཞན་
ཡང༌། ལྷ་མོ་སྒྱུ་འཕྲུལ་འདུག་པའི་ཤིང་རྟ་མཆོག་དེ་ནི། །འཇིག་རྟེན་སྐྱོང་པ་
མཐུ་ཆེན་རྣམས་ཀྱིས་འདྲེན་པར་བྱེད། །ཚངས་དང་བརྒྱ་བྱིན་ལམ་རྣམས་ཀུན་ཏུ་
སེལ་བྱེད་ཅིང༌། །ལྷ་རྣམས་བརྒྱ་སྟོང་དུ་མས་ཐལ་མོ་སྦྱར་ནས་འདུད། །ཨེ་མའོ། །
འདི་ནི་ལྷ་ཡི་ལྷ་གཅིག་མཆོག་གྱུར་ཞེས། ། རྒྱལ་པོ་རབ་ཏུ་དགའ་བའི་སེམས་ཀྱིས་
དེ་ལ་ལྟ། །དེ་ཚེ་ལྷ་དང་མི་ཡི་དཔལ་འབྱོར་འདྲེས་གྱུར་ཅིང༌། །ལུམ་བིའི་ཚལ་རབ་
ལྷ་རྣམས་ཀུན་གྱིས་ལེགས་པར་བརྒྱན། །དེ་ཚེ་ནགས་ཚལ་དམ་པ་དེ། །མེ་ཏོག་མྱུ་
གུ་རྒྱས་གྱུར་ཏེ། ། ལྷ་རྣམས་མཐུ་ཡིས་ཕྱེ་བ་ཡིས། ། ཡིད་དང་ལྷན་ཅིག་འབྲེལ་བ་
བཞིན། །མེ་ཏོག་མྱུ་གུའི་ཐལ་མོ་རྣམས། །རབ་ཏུ་ཕྱེ་ཞིང་གསལ་བ་ཡིས། ། རླུང་
གིས་ཕོག་པའི་གེ་སར་དྲི། ། ཕྱོགས་ཀུན་ཁྱབ་པར་བྱེད་པ་འདྲ། །བྱང་ཆུབ་སེམས་
དཔའ་དཔག་མེད་དང༌། ། ལྷ་དང་མིར་བཅས་ཐམས་ཅད་ཀུན། །དེ་ཚེ་ཆོས་ཀྱི་
དགའ་སྟོན་གྱིས། །འཇིག་རྟེན་ཁྱབ་པར་བྱེད་དོ་ཞེས། ། དབུལ་པོའི་ཚོགས་རྣམས་
འདུས་པ་བཞིན། ། ཡིད་ནི་དགའ་བས་དྲངས་པར་གྱུར། ། སྒྱུ་འཕྲུལ་སྲས་དང་
བཅས་རྣམས་ལ། །མཆོད་ཕྱིར་མཆོད་པའི་བྱེ་བྲག་རྣམས། །མཆོད་སྤྲིན་རྒྱ་མཚོའི་
རླབས་ཕྲེང་ཅན། །དེ་ཡི་མཐུ་ཡིས་བཟློག་པ་འདྲ། །དེ་ནས་ལྷ་མོ་སྒྱུ་འཕྲུལ་ཤིང་རྟ་
མཆོག་ལས་བབས་ནས་འཆག་ན་དགའ་བའི་བདེ་བ་རྗེས་སུ་མྱོང་ཞིང་། : དེ་རིམ་
གྱིས་ཤིང་རིན་པོ་ཆེའི་མཆོག་བླ་གྲྭའི་དྲུང་དུ་ཕྱིན་ཏེ། ནམ་མཁའི་ངོས་ལ་སྣང་
བའི་གྲོག་གི་ཕྲེང་བ་ལྟ་བུའི་ཡན་ལག་རིན་པོ་ཆེའི་རྒྱན་གྱིས་མངོན་པར་མཛེས་པ།
གཡས་པ་བརྐྱང་ནས་བླ་ཀློའི་ཡལ་ག་ལ་བཟུང་སྟེ། དེའི་ཚེ་བྱང་ཆུབ་ སེམས་
དཔའ་མའི་གློ་གཡས་པ་ནས་དྲན་བཞིན་ཤེས་བཞིན་མངལ་གྱི་དྲི་མས་མ་གོས་པར་
བྱུང་སྟེ། དེའི་ཚེ་ལྷའི་དབང་པོ་བརྒྱ་བྱིན་དང་། མི་མཇེད་ཀྱི་བདག་པོ་ཚངས་
པ་གཉིས་ཀྱིས་གོས་ཀཱ་ཤི་ཀའི་སླེབ་མོས་བྱང་ཆུབ་སེམས་དཔའ་བླངས་སོ། །དེ་མ་
ཐག་ཏུ་བྱང་ཆུབ་སེམས་དཔའི་ས་ལ་བབས་པ་ན་པདྨ་ཆེན་པོ་ཞིག་རང་བྱུང་བའི་
698



སྟེང་དུ་ཞབས་བཞག་སྟེ་སེང་གེའི་ལྟ་སྟངས་ཀྱིས་ཕྱོགས་རྣམས་སུ་གཟིགས་ནས་
ཤར་ཕྱོགས་སུ་གོམ་པ་བདུན་བོར་ཏེ་སེམས་ཅན་ཐམས་ཅད་ཀྱི་སྔོན་དུ་འགྲོ་བར།
བྱའོ་ཞེས་གསུངས་སོ། །དེ་བཞིན་དུ་ལྷོ་ཕྱོགས་སུ་གོམ་པ་བདུན་བོར་ནས་འགྲོ་བ་
ཐམས་ཅད་ཀྱི་ཡོན་གནས་སུ་འགྱུར་བར་བྱའོ། །ནུབ་ཕྱོགས་སུ་ངའི་སྐྱེ་བ་ཐ་མ་ནི་
འདིཡིན་ནོ་ཞེས་པ་དང་། བྱང་ཕྱོགས་སུ་སྲིད་པའི་རྒྱ་མཚོ་ལས་བརྒལ་བར་བྱའོ་
ཞེས་གསུངས་པར་གྱུར་ཏོ། །གང་ཚེ་རྣམ་འདྲེན་བལྟམས་པར་གྱུར་པས་ས་ནི་རིར་
བཅས་ཤིན་ཏུ་གཡོས། ། ཉིན་མོར་བྱེད་པས་སྣང་བར་ནུས་མིན་གླིང་བར་རྣམས་
ཀྱང་གསལ་བར་གྱུར། །ཚངས་སོགས་ལྷ་རྣམས་བླ་མ་དེ་ལ་བསྟོད་ཅིང་མཆོད་པས་
ཕྱིག་ཀྱང་འཚལ། །རྒྱ་མཚོའི་ཀླུ་དབང་ཚོགས་རྣམས་སྤོས་ཆུས་རྐང་གཉིས་གཙོ་ལ་
སྐུ་ཁྲུས་གསོལ། ། བྲམ་ཟེ་རྣམས་ཀྱིས་ས་བདག་མཆོག་དང་རྒྱལ་བའི་དབང་པོར་
ལུང་སྟོན་བྱེད། ། གྲོང་ཁྱེར་མཆོག་གི་དཔལ་རྣམས་རྒྱས་པར་བཀོད་མའི་ཆུ་བོ་
བཞིན་དུ་འཕེལ། །དེ་ཚེ་དོན་རྣམས་གྲུབ་བོ་ཞེས། ། དེ་ཡི་མཚན་གྱི་ཁྱད་པར།
ཀྱང༌། ། ཕྱོགས་བཅུའི་འཇིག་རྟེན་ཁམས་འགེངས་པའི། ། ལྷ་ཡི་རྔ་སྒྲ་བཞིན་དུ་
གྲིགས། །དེ་ཚེ་དྲང་སྲོང་ནག་པོས་ཀྱང༌། །རྫུ་འཕྲུལ་སྟོབས་ཀྱིས་ཉེར་སོང་སྟེ། །
འདི་ནི་རྒྱལ་དབང་འགྱུར་རོ་ཞེས། ། དེ་ལ་ཡ་མཚན་སྐྱེས་གྱུར་ཏེ། ། གདུང་བའི་
ཤུགས་ཀྱིས་བསྐྱོད་པ་ཡིས། །གཟུགས་འཛིན་དབང་པོའི་རྒྱ་མཚོ་ལས། །ཆར་བའི་
རྒྱུན་བཞིན་བབ་གྱུར་ཏེ། ། གདུང་བའི་སྙན་ངག་བརྗོད་ཅེས་གྲགས། དེའི་ཚེ།
རྒྱལ་པོས་ཀྱང་ཕྱག་བྱས་ཏེ་སྨྲས་པ། ཁྱོད་ལ་ལྷ་ཀུན་ཕྱག་འཚལ་ཞིང༌། ། དྲང་
སྲོང་རྣམས་ཀྱིས་མཆོད་གྱུར་ཏེ། །འཇིག་རྟེན་ཀུན་གྱི་མཆོད་རྟེན་པས། ། བདག་
ཀྱང་ཁྱོད་ལ་ཕྱག་འཚལ་ལོ། ། ཞེས་བསྟོད་དོ། ། ལྷ་མོ་སྒྱུ་འཕྲུལ་ཆེན་མོའང་དུས་
བྱས་ཏེ་སུམ་ཅུ་རྩ་གསུམ་པའི་ལྷ་རྣམས་དང་སྐལ་བ་ཉམ་པར་སྐྱེས་སོ། ། དེ་ནས་
རིན་པོ་ཆེ་སྣ་ཚོགས་བཀོད་པ་ཞེས་བྱ་བའི་ཁང་བཟངས་སུ་སྐྱེ་དགུའི་བདག་མོ་ཆེན་
པོ་ལ་སོགས་པའི་མ་མ་བཅུ་དྲུག་དང༌། མཆོད་པའི་ལས་བྱེད་པ་དུ་མ་དག་གིས་
རིམ་གྲོ་བྱེད་ཅིང་སེམས་ཅན་དུ་མི་དག་ཡོངས་སུ་སྨིན་པར་མཛད་དོ། ། ཉིད་ཀྱི་
699



མཐུ་ཆེན་ཁྱད་པར་འགྲོ་བ་ལ། ། བསྟན་ཕྱིར་ལུམ་བིའི་ཚལ་རབ་ཉམས་དགའ་
ན། ། ཚེས་བརྒྱད་རྒྱལ་དང་འཛོམ་པའི་དུས་ཀྱི་ཚེ། །ཉིད་ཀྱི་མཐུ་ཡིས་བལྟམས་
པར་གྱུར་ཞེས་གྲགས། །ཀྱ-
19 1:e ' aE:སྐྱེད། །མཆོ ད ་
ཀྱི་བདg ༈ དེ་ནས་བྱང་ཆུབ་སེམས་དཔའ་དོན་ཐམས་ཅད་གྲུབ་པས་སེམས་ཅན་གྱི་
དོན་དུ་བཟོའི་གནས་ལ་མཁས་པར་མཛད་དེ། ཐོག་མར་ཡི་གེའི་སློབ་དཔོན་
ཀུན་གྱི་བཤེས་གཉེན་བྱིས་པ་སུམ་ཁྲི་ཉིས་སྟོང་དང་བཅས་པ་བླ་ན་མེད་པའི་བྱང་
ཆུབ་ཏུ་སྨིན་པར་མཛད་པའི་ཕྱིར་ཡི་གེའི་གྲྭར་འཇུག་པ་བསྟན་ཏེ་བདག་ཉིད་ཀྱི།
རྨད་དུ་བྱུང་བའི་ཡོན་ཏན་བསྟན་པའི་ཕྱིར་ལྷ་དང་ཀླུ་དང་ཚངས་པའི་ཡི་གེ་ལ་
སོགས་པ་ཡི་གེའི་རིགས་དྲུག་ཅུ་རྩ་བཞི་མཁྱེན་པར་བསྟན་ཅིང་དེ་བཞིན་དུ་རལ་
གྲིའི་ཐབས་འཕོང་དང་རྒྱུད་ཀྱི་འཛིན་སྟངས་ལ་སོགས་པའི་སྒྱུ་རྩལ་དྲུག་ཅུ་རྩ་བཞི་
དེང་རིག་བྱེད་དུ་མའང་མཁྱེན་པར་བསྟན་པར་མཛད་དོ། །རྨད་བྱུང་ཡོན་ཏན་རྒྱ་
ཆེ་མཐུ་མངའ་བ། །དེ་ཡང་འཇིག་རྟེན་དོན་དུ་མཐུན་འཇུག་ཅིང༌། །དེ་དང་དེ་ཡི་
རྣམ་པ་གསལ་བྱེད་དེ། །ཀུནྡའི་ཚལ་དུ་ཟླ་འོད་ཞུགས་པ་བཞིན། །དྲེགས་པ་ཟིལ་
གནོན་འཇིག་རྟེན་པ་ཏའི་ཚལ། ། དེ་ཡི་བློ་གྲོས་ཟུམ་པར་གྱུར་པ་སྙམ། ། དེ་ནས་
བྱང་ཆུབ་སེམས་དཔའ་ཞིང་པའི་གྲོང་དུ་བྱོན་ནས་ཉམ་ཐག་པར་གྱུར་པའི་འགྲོ་བ་
རྣམས་དབུགས་ཕྱུང་ནས་བྱང་ཆུབ་ཏུ་སྨིན་པར་མཛད་དེ། །དེ་ནས་རིམ་གྱིས་
འཛམ་བུའི་ཤིང་ལྗོན་པོ་མེ་ཏོག་དང་ལོ་མ་ལྟ་ན་སྡུག་པས་ཕྱོགས་ཤིན་ཏུ་མཉམ་པ་
ཞིག་གཟིགས་ནས་བྱང་ཆུབ་སེམས་དཔའ་སྐྱིལ་མོ་དཀྲུང་བཅས་ཏེ་བསམ་གཏན་ལ་
མཉམ་པར་བཞག་པ་ན། དེའི་ཚེ་དྲང་སྲོང་རྫུ་འཕྲུལ་དང་ལྡན་པ་ལྔ་ལྷོ་ཕྱོགས་
ནས་བྱང་ཕྱོགས་སུ་ནམ་མཁའ་ལ་དོང་བ་བྱང་ཆུབ་སེམས་དཔའི་ཐད་ནས་འགྲོ་
བར་མ་ནུས་པ་དང༌། འོག་ཕྱོགས་སུ་བལྟས་ནས་གཞོན་ནུ་གཟི་བརྗིད་རབ་ཏུ་
འབར་བ་མཐོང་སྟེ། འདི་སུ་ཞིག་སྙམ་དུ་སེམས་པ་དང་། ནགས་དེའི་ལྷ་མོ་
ཞིག་གིས་ཚིགས་སུ་བཅད་དེ་སྨྲས་པ། རྒྱལ་པོའི་གཙོ་བོ་ཤཱཀྱའི་རིགས་བྱུང་ཉི་མ་
ཤར་ལྟར་འབར་བའི་འོད། །མཁས་པ་ཟླ་ཞལ་པདྨ་རྒྱས་འདྲའི་ཁ་དོག་ལྟ་བུར་རབ་
700)



མཛེས་པ། །ལྷ་ཀླུ་གནོད་སྦྱིན་དྲི་ཟས་མཆོད་པ་དེ་ནི་བསམ་གཏན་དགོངས་ཤིང་
ཚལ་འདིར་བཞུགས། ། བསྐལ་པ་དཔག་མེད་བསོད་ནམས་སྤེལ་བ་དེ་མཐུས་རྫུ་
འཕྲུལ་སྟོབས་བཟློག་གོ །དེ་ནས་དེ་དག་ས་ལ་བབས་ཏེ་བྱང་ཆུབ་སེམས་དཔའ་
ལ་ཕྱག་འཚལ་ནས། འཇིག་རྟེན་ཉོན་མོངས་མེས་གདུངས་པ། ། བསིལ་མཛད་
མཚོ་ཆེན་འདིར་བྱུང་སྟེ། ། གང་གིས་འཇིག་རྟེན་ཚིམ་གྱུར་པའི། ། ཆོས་དེ་འདི་
ཡིས་རྙེད་པར་འགྱུར། ། ཞེས་བྱ་བ་ལ་སོགས་པས་བསྟོད་ནས་སོང་ངོ་། ། དེ་ནས་
རྒྱལ་པོ་ཟས་གཙང་མའང་གཞོན་ནུའི་ཕྱི་བཞིན་དུ་སོང་ན་དེ་ལྟར་མཛད་པ་མཐོང་
ནས། > ཚིགས་སུ་བཅད་པ། :: རི་ཡི་སྤོ་ལ་མེ་འབར་འདྲ་བ་སྟེ། ། ཟླ་བ་སྐར་མའི་
ཚོགས་ནང་འདུག་པ་བཞིན། །གཟི་བརྗིད་རབ་འབར་བསམ་གཏན་བྱེད་མཐོང་
ན། །ང་ཡི་ལུས་འདི་ཤིན་ཏུ་འདར་བར་འགྱུར། །ཞེས་སྨྲས་ནས་བྱང་ཆུབ་སེམས་
དཔའ་ལ་བལྟས་པ་ན་ཤིང་གཞན་གྱི་གྲིབ་མ་ཤར་དུ་བབ་ཀྱང་འཛམ་བུའི་གྲིབ་མ་སྐུ་
ལས་མ་གཡོས་པ་མཐོང་ནས་ཞབས་ལ་ཕྱག་འཚལ་ཏེ། ཐུབ་པ་གང་ཚེ་བལྟམས་
པ་དང་། ། གང་ཚེ་འོད་ལྡན་བསམ་ གཏན་ མཛད། །འདྲེན་པ་འདི་ལྟར་ལན་་་
གཉིས་སུ། །མགོན་པོ་ཁྱོད་ཞབས་ཕྱག་འཚལ་ལོ། ། ཞེས་བརྗོད་དོ། ། ༡༡ལོའི་ཀོ་
པ་ ༈ དེ་ནས་འཇིག་རྟེན་པ་དང་རྗེས་སུ་མཐུན་པའི་སྤྱོད་པས་བུད་མེད་ཀྱིས་
ཚོགས་ རྣམས་ ཡོངས་སུ་གདུལ་པའི་ཕྱིར། རོལ་རྩེད་བསྟན་པར་དགོངས་ཏེ།
དེའི་ཚེ་ཤཱཀྱ་རྒན་རབས་དག་འདུས་ནས་རྒྱལ་པོ་ཟས་གཙང་མ་ལ་འདི་སྐད་ཅེས་
སྨྲས་སོ། །ལྟ་མཁྱེན་པར་མཛད་དུ་གསོལ། གཞོན་ནུ་དོན་ཐམས་ཅད་གྲུབ་པ་
འདི་ནི་བྲམ་ཟེ་བལྟས་མཁན་རྣམས་དང་ལྷ་རྣམས་ཀྱིས་ལུང་བསྟན་ཏེ། ཁྱིམ་ན་
གནས་ནི་འཁོར་ལོ་བསྒྱུར་བར་འགྱུར་ལ། མངོན་པར་བྱུང་ན་ནི་སངས་རྒྱས་སུ་
འགྱུར་རོ་ཞེས་བསྟན་པ་ལགས་ན། གཞོན་ནུའི་བཙུན་མོ་བླང་བར་བགྱི་ སྟེ།
དེ་ལྟར་ན་ཁབ་ནས་མངོན་པར་བྱུང་བར་མི་འགྱུར་ལ། བདག་ཅག་གི་འཁོར་ལོ་
བསྒྱུར་བའི་གདུང་བརྒྱུད་འཆད་པར་མི་འགྱུར་རོ་ཞེས་གསོལ་ཏོ། ། ཟས་གཙང་
མས་སྨྲས་པ། གལ་ཏེ་དེ་ལྟར་བྱ་ན་དེ་གཞོན་ནུའི་ཚུལ་དང་མཐུན་པའི་བུ་མོ་གང་
701



ཞིག་ཡོད་པ་ཁྱོད་ཀྱིས་ལྟོས་ཤིག དེ་ནས་བྱང་ཆུབ་སེམས་དཔའ་ལ་དེ་སྐད་ཅེས་
གསོལ་བ་དང༌། འདི་སྙམ་དུ་དགོངས་ཏེ། འདོད་པའི་སྐྱོན་ནི་བདག་གིས་
མཐའ་ཡས་རིག་”།འཐབ་མོ་འཁོན་བཅས་མྱ་ངན་སྡུག་བསྔལ་རྩ། །འཇིགས་
བྱེད་དུག་གི་ལོ་མ་འདྲ་བ་སྟེ། །མེ་དང་འདྲ་ཞིང་རལ་གྲིའི་སོ་དང་འདྲ། །འདོད་
པའི་ཡོན་ཏན་བདག་འདོད་མ་ཡིན་ཏེ། །བདག་ནི་བུད་མེད་ཚོགས་དང་མཛེས་མ་
ཡིན། །བསམ་གཏན་ཏིང་འཛིན་དག་པས་ཞི་སེམས་སུ། །མི་སྨྲ་ནགས་ཚལ་ཞི་
བར་གནས་པར་བྱ། །ཡང་བྱང་ཆུབ་སེམས་པས་སེམས་ཅན་སྨིན་པར་བལྟས་ནས་
གོ་ སྐབས་ཕྱེ་བ་དང༌། མདུན་ན་འདོན་ གྱིས་ཕྱོགས་ཀུན་ཏུ་བརྟགས་པ་ལས།
ཤཱཀྱ་ལག་ན་བེ་ཅོན་ཅན་གྱི་བུ་མོ་ས་འཚོ་མ་ཞེས་བྱ་བ་ཡོན་ཏན་དུ་མ་དང་ལྡན་པ་
སྔོན་གྱི་རྒྱལ་བ་ལ་སྨོན་ལམ་བཏབ་པ་ཞིག་གནས་པ་མཐོང་ངོ༌། །དེ་ནས་རྒྱལ་པོ་
ཟས་གཙང་མས་བྲམ་ཟེ་མདུན་ན་འདོན་ཕོ་ཉར་བཏང་སྟེ་ཁྱོད་ཀྱི་བུ་མོ་ཞིག་ཡོད་པ་
དེ་ ངའི་ གཞོན་ ནུ་ ལ་ བྱིན་ ཅིག་ ཅེས་ སྦིང་ ངོ༌།། ལག་ ན་བེ་ཅོན་ གྱིས་ སྨྲས་ པ།
འཕགས་པ་གཞོན་ནུ་དེ་ནི་ཕོ་བྲང་ན་སྐྱིད་པར་འཁྲུངས་པ་ལེགས་པས་བདག་ཅག་
གི་རིགས་ཀྱི་ཆོས་ནི་འདི་ལྟ་བུ་ལགས་ཏེ། སྒྱུ་རྩལ་ཤེས་པ་ལ་གཏོང་གི །»སྒྱུ་རྩལ་
མི་ཤེས་པ་ལ་མི་གཏོང་ལེགས་ཞེས་གསོལ་བ་དང་བྱང་ཆུབ་སེམས་པས་གསན་ནས་
བཀའ་སྩལ་པ། གང་སེར་སྐྱའི་གྲོང་ཁྱེར་ནང་དང་སྒྱུ་རྩལ་གྱི་སྟོབས་འགྲན་པ་ལྟ་
ཡོད་ན་འདུས་ཤིག་སྒྱུ་རྩལ་བསྟན་པར་བྱའོ་ཞེས་གསུངས་ན། གང་སྒྱུ་རྩལ་
སྟོན་པའི་གནས་དེར་ལྷ་དང་མི་འབུམ་ཕྲག་དུ་མ་འདུས་པར་གྱུར་ཏོ། །དེ་ནས་
ཤཱཀྱི་གཞོན་ནུ་ལྔ་བརྒྱ་ཙམ། ། སྒྱུ་རྩལ་བསྙེམས་པས་སེར་སྐྱའི་ཕྱི་རོལ་དོང༌། ། སྒོ་
དྲུང་དེར་ནི་གླང་ཆེན་མཆོག་འདུག་པ། ། ལྷས་སྦྱིན་གྱིས་ནི་ཐལ་མོ་གཅིག་རྒྱབ་
བསད། ། མཛེས་དགའ་ཡིས་ནི་ལག་གིས་བླངས་ཏེ་དོར། ། དེ་ཚེ་བྱང་ཆུབ་སེམས་
པས་དེ་གཟིགས་ནས། ། ཞབས་ཀྱི་མཐེ་བོས་བླངས་ཏེ་རྒྱང་རིངས་འཕངས། ། ལྷ་
དང་མི་རྣམས་ངོ་མཚར་སྐྱེས་གྱུར་ཏེ། ། དེང་སང་དུས་ནའང་གླང་པོའི་གཤོངས་
ཞེས་གྲོགས། །དེ་ཚེ་རྩིས་དང་ཡི་གེ་དང༌། །རྒྱུད་ཀྱི་འཛིན་སྟངས་ལ་སོགས་པ། །
702



སྒྱུ་རྩལ་དྲུག་ཅུ་རྩ་བཞི་ལ། ། ཤཱཀྱའི་གཞོན་དུ་ལྔ་བརྒྱ་ཡིས། ། ཅུང་ཟད་ཙམ་ཡང་
འགྲན་མ་ནུས། །དེས་ནི་ངོ་མཚར་ཆེན་པོར་གྱུར། །འཕོང་གི་ལས་ཀྱང་ ཉེར།་
བསྟན་པ། །གཞོན་ནུ་རྣམས་དང་ཀུན་དགའ་བོ། ། ལྷས་སྦྱིན་མཛེས་དགའ་བེ་ཅོན་
ཅན། ། དེ་ཚེ་རྒྱང་གྲགས་གཅིག་དང་གཉིས། ། བཞི་དང་དྲུག་དང་བརྒྱད་ཀྱིས་
བར། ། སོ་སོའི་སྒྱུ་རྩལ་རབ་བསྟན་པ། །ཟིལ་གྱིས་མནན་པར་གྱུར་ཞེས་གྲགས། །
དེ་ཚེ་རྒྱང་གྲགས་བཅུ་ཡི་ཕ་རོལ་ལྕགས་ཀྱི་སླ་ང་ཏི་ལ་དག །བདུན་ཕྲག་གཉིས་
དང་ལྕགས་ཀྱི་འཁྲུལ་མིག་འབེན་དུ་བྱས་པ་དེ་ལ་ཡང་། སེང་གེའི་འགྲམ་གྱི་གཞུ་
བརྡུངས་ནས་ནི་བྱང་ཆུབ་སེམས་པས་མདའ་ཕངས་ཏེ། །ཀུན་ལས་འདས་ཏེ་ས་
སྟེངས་འདིར་ནུབ་ཁོར་ཡུག་ཏུ་ནི་ཐུག་ཅེས་གྲགས། །དེ་བས་ཞི་གནས་གཞུ་ཐོགས་
ཤིང་། ། སྟོང་བ་བདག་མེད་མདའ་རྣམས་ཀྱིས། ། བདུད་རྣམས་མ་ལུས་འདུལ་
འགྱུར་ཞེས། །ཆེད་དུ་བརྗོད་པའི་སྒྲ་སྙན་བསྒྲགས། ། དེ་ནས་དེ་ལྟ་བུའི་རྨད་དུ་
བྱུང་བའི་རོལ་པ་དེ་མངོན་དུ་གྱུར་པས་གུས་པའི་སྐྱེ་བོ་རྣམས་ཀྱིས་སོ་སོ་ནས་ས་
འཚོ་མ་དང་གྲགས་འཛིན་མ་དང་རི་དྭགས་སྐྱེས་མ་རྣམས་འཁོར་ཉི་ཁྲི་ཉི་ཁྲི་དང་
བཅས་པ་བྱང་ཆུབ་སེམས་དཔའ་ལ་ཕུལ་ལོ། །དེ་དག་ཐམས་ཅད་ཀྱང་བླ་ན་མེད་
པའི་བྱང་ཆུབ་ཏུ་ངེས་པར་མཛད་དོ། ། ཚ ༧ ༩ པ
༡s༈ དེ་ནས་བྱང་ཆུབ་སེམས་དཔའ་རིན་པོ་ཆེའི་ཁང་བཟངས་བཀོད་པ་ཚད་
མེད་པ་ན་བཞུགས་ཤིང༌། ། བཙུན་མོའི་ཚོགས་ཀྱིས་རོལ་མོའི་སྒྲ་སྒྲོགས་པའི་ཚེ།
སྒྲ་དེ་ལས་ཚིགས་སུ་བཅད་པ་བྱུང་བ། ? སྡུག་བསྔལ་བརྒྱས་ གང་ སེམས་ ཅན་
མཐོང་ནས་ནི། །འགྲོ་བའི་དོན་དང་སྐྱབས་དང་གནས་གྱུར་ཅིང་། ། ཕན་བྱེད་
མཆོག་དང་དཔུང་གཉེན་གྱུར་ཅིག་ཅེས། ། ཁྱོད་ཀྱིས་སྔོན་ནི་སྨོན་ལམ་དེ་སྐད་
བཏབ། ། དགེ་བ་དཔའ་བོ་སྔོན་གྱི་སྤྱོད་པ་དང༌། ། འགྲོ་ཕན་བྱ་ཞེས་སྨོན་ལམ་
བཏབ་དྲན་བྱོས། ། དེང་ནི་ཁྱོད་ཀྱི་དུས་དང་ཚོད་ཡིན་གྱིས། ། དྲང་སྲོང་མཆོག་
རབ་མངོན་པར་བྱུང་བར་བྱོས། ། ཞེས་ གྲག་ སྟེ། དེ་ནས་བཙུན་མོའི་འཁོར་་་
བརྒྱད་ཁྲི་བཞི་སྟོང་དང་ལྷ་དུ་མ་བྱང་ཆུབ་ཏུ་སྨིན་པར་མཛད་དེ་མངོན་པར་བྱུང་
703



བར་དགོངས་སོ། །དེའི་ཚེ་གནས་གཙང་མའི་ལྷའི་བུ་རྣམས་ཀྱིས་བྱང་ཆུབ་སེམས་
དཔའི་བསྐུལ་བའི་ཕྱིར་གྲོང་ཁྱེར་གྱི་ཤར་སྒོ་དང་། ལྷོ་སྒོ་དང་ནུབ་སྒོ་རྣམས་སུ་
རྒས་པ་དང༌། ན་བ་དང༌། ། ཤི་བའི་རྣམ་པ་བསྟན་ཏེ། མཁྱེན་བཞིན་དུ་
འདུན་པ་ལ་དྲི་བར་མཛད་ནས། སླར་ཡང་གསུངས་པ། ཀྱེ་མ་འདི་ལྟར་ན་
རྒས་འཆི་བ་མེད་གྱུར་ན། །ཕུང་པོ་ལྔར་འཛིན་མྱ་ངན་སྡུག་བསྔལ་ཆེ་ཡིན་ན། །ན་
རྒས་འཆི་བ་རྟག་ཏུ་འབྲིང་བ་སྨོས་ཅི་དགོས། ། ཤིང་རྟ་སླར་བཟློག་འདི་ལས་ཐར་
བའི་ཐབས་བསམ་བྱ། །ཞེས་གསུངས་ཏེ་སླར་ཕོ་བྲང་དུ་ཞུགས་སོ། །ཡང་དུས་རེ་
ཞིག་གྲོང་ཁྱེར་གྱི་བྱང་སྒོར་བྱོན་ཙམ་ན། གནས་གཙང་མའི་ལྷའི་བུས་དགེ་སློང་
ཞིག་ཏུ་མངོན་པར་སྤྲུལ་ལ།། བྱང་ཆུབ་སེམས་པས་མཁྱེན་བཞིན་དུ་ཁ་ལོ་བསྒྱུར་
བ་ལ་གསུངས་པ། ་ ཞི་ཞིང་དུལ་བ་གོས་ངུར་སྨིག་གྱོན་པ་འདི་སུ་ཡིན། གསོལ་
བ་འདི་ནི་རབ་ཏུ་བྱུང་བ་ཞེས་བགྱི་བ་སྟེ། འདོད་ཆགས་དང་བྲལ་བ་ཉེ་བར་ཞི་
བ་དོན་དུ་གཉེར་བའོ། །ཡང་གསུངས་པ། འདི་ནི་ལེགས་སྨྲས་ང་ཡང་འདོད་པ་
སྟེ། ། རབ་ཏུ་བྱུང་བ་མཁས་རྣམས་རྟག་ཏུ་བསྔགས། །དེ་ནི་བདག་ལ་ཕན་ཞིང་
གཞན་ལའང་ཕན། །བདེ་ཞིང་ཉམས་མཐུན་འཆི་མེད་འབྲས་བུར་འགྱུར། །ཞེས་
གསུངས་ནས་ཕོ་བྲང་དུ་བྱོན་ཏེ། དོན་འདི་ཡིད་ལ་མཛད་པར་གྱུར་ཏོ། །དེའི་ཚེ་
རྒྱལ་པོ་ཟས་གཙང་མས་བྱང་ཆུབ་སེམས་དཔའ་རབ་ཏུ་འབྱུང་བའི་ལྟས་མཐོང་
ཞིང་བྲམ་ཟེ་རྣམས་ཀྱིས་ཀྱང་ལུང་སྟོན་པར་གྱུར་ཏོ། །འདིར་སྨྲས་པ། གང་ཞིག་
ལང་ཚོའི་དཔལ་འདི་ཡང་།། རིམ་གྱིས་ཕྲོགས་ཏེ་ཞུམ་འགྱུར་ཞིང་། །དབང་པོའི་
མེ་ཏོག་གསལ་བ་ཡོང༌། །དུས་ཀྱི་བ་མོས་ཕྲོགས་གྱུར་པ། །དེ་ཚེ་འཇིག་རྟེན་མྱ་ངན་
གྱུར། །ལུས་ཀྱི་བུད་ཤིང་དབང་པོར་བཅས། །ནད་ཀྱི་མེ་ལྕེ་འབར་བ་ཡིས། །ཕོག་
པའི་སྐྱོན་གྱིས་ ཉམས་འགྱུར་ཞིང༌། །ཕྱག་དར་ཁྲོད་བཞིན་གྱུར་པ་ན། །དེ་ཚེ་
མཁས་རྣམས་ཅི་ལྟར་འགྱུར། །རྣམ་པར་ཤེས་པའི་རྨ་བྱ་དག། །ལུས་ཀྱི་ལྗོན་ཤིང།
སྤོང་བྱེད་ཅིང༌། །ཉམ་ངའི་ཚང་ཚིང་འཇུག་བྱེད་པ། ། མི་མཁས་རྣམས་ནི་སྡུག་
བསྔལ་འགྱུར། ། ཞི་བའི་ལམ་བཟངས་དཔལ་ལྡན་ལ། ། སེམས་པར་བྱེད་ཅེས་ཡ།
704



མཚན་མེད། །དེ་ནས་ཟས་གཙང་མ་ལ་སོགས་པ་རྣམས་གཞོན་ནུ་ཞག་བདུན་གྱི་
བར་མངོན་པར་མ་བྱུང་ན་ནི་འཁོར་ལོ་བསྒྱུར་བར་འགྱུར་རོ། །ཞེས་ལུང་བསྟན་པ་
ཐོས་ནས། ། རྣམ་པ་འདི་ལྟ་བུ་དག་གིས་བྱང་ཆུབ་སེམས་དཔའ་བསྲུང་བར་གྱུར་
ཏོ། །བྱང་ཆུབ་སེམས་དཔའི་དོན་གྲུབ་བསྲུང་བར་བྱ་བའི་ཕྱིར། ། སེར་སྐྱའི་གྲོང་
ཁྱེར་འོབས་དང་ར་བ་དུ་མས་བསྐོར། ། སྒོ་དང་སྒོ་འཕར་ལྕགས་ལ་བྱས་ཤིང་དྲིལ་
བུས་བརྒྱན། ། སྒོ་ཡི་སྒྲས་ཀྱང་དཔག་ཚད་གཅིག་ཏུ་གྲག་པར་བྱས། །སྐྱེས་བུ་ལག་
ན་མཚོན་ཆ་ཐོགས་པ་སྒོ་དྲུང་བཀོད། །གོ་བགོས་རྟ་དང་གླང་པོའི་ཚོགས་རྣམས་
ཀུན་ཏུ་འཛིན། །ཤཱཀྱའི་ཚོགས་ཀྱིས་རྩེ་གཅིག་ཉིན་མཚན་ཀུན་ཏུ་བསྲུང་། །གཅོང་
རོང་དོག་པོའི་ཆུ་ལྟར་སྒྲ་ཆེན་སྒྲོགས་པར་བྱེད། །བཙུན་མོའི་འཁོར་རྣམས་སྟོང་
ཕྲག་བརྒྱད་ཅུ་ལྷག་པ་ཡིས། །སྒྲ་སྙན་དྲི་ཞིམ་རོ་མཆོག་དུ་མས་མཆོད་བྱེད་པ། །ཇི་
ལྟར་མིག་སྟོང་དགའ་བའི་ཚལ་ན་གནས་པ་བཞིན། །དེ་ལྟར་བྱང་ཆུབ་སེམས་
དཔའ་ཀུན་ནས་བསྲུང་བར་གྱུར། །དེ་ནས་བྱང་ཆུབ་སེམས་དཔའི་མངོན་པར་
འབྱུང་བའི་དུས་ལ་བབ་པ་ན། བདག་ཕས་མ་གནང་བར་མངོན་པར་འབྱུང་བ་
མི་རིགས་ སོ་ སྙམ་ནས་ ཡབ་ལ་གསུངས་པ། བདག་ཀྱང་ཡིད་ལ་བརྩེར་ལྡན་་་
ཞིང༌། ། ཁྱོད་ལ་མི་གུས་མ་ལགས་ཀྱིས། །འཁོར་བའི་རང་བཞིན་ངན་མཐོང་་་
ནས། །མངོན་པོར་འབྱུང་བས་གནང་བར་མཛོད། །དེ་ནས་རྒྱལ་པོ་གཉིད་ཀྱིས་
ནོན་བཞིན་དུ་ཤུགས་ནར་ཞེས་སྨྲས་པ། གཞོན་ནུ་མི་གཤེགས་སུ་གསོལ། ཅི་
ལྟར་དགོས་པ་རྣམས་ནི་བདག་གིས་སྦྱད་བར་བགྱིའོ་ཞེས་གསོལ་པ་ན། ཡང་
གསུངས་པ། གལ་ཏེ་བདག་མཆིར་མི་གནང་ན། །དམ་པ་བཞི་ཞིག་བདག་སློང་
ངོ༌། །རྟག་ཏུ་ནི་རྒས་འཆི་མེད་ཅིང༌། །རྒུད་པ་མེད་པ་དེ་སྩལ་གསོལ། །རྒྱལ་པོས་
ཚིག་དེ་ཐོས་ནས་མི་དགའ་ཞིང༌། དམ་པ་སྦྱིན་པའི་མཐུ་མེད་པས་སྲིད་པའི་
ཤུགས་བཏང་སྟེ་སྨྲས་པ། ཕན་བྱེད་འགྲོ་བ་ཐར་བྱེད་རྗེས་སུ་ཡི་རང་ངོ༌། །ཁྱོད་
ཀྱི་བསམ་པ་རྣམས་ཡོངས་སུ་རྫོགས་པར་གྱུར་ཅིག ཅེས་གནང་ནས། དེའི་ཚེ་
བྱང་ཆུབ་སེམས་དཔའི་མཐུས་ལྷ་ཐམས་ཅད་འདུས་ཤིང་བསྐུལ་བར་གྱུར་པ་ལ།
705



ཉམས་སད་པར་མཛད་པ་དང་ལྷ་རྣམས་ཀྱིས་སྨྲས་པ། = ཅི་ལྟར་ཁྱོད་ནི་གེགས་
མེད་པར། །དེ་ཉིད་གནས་སུ་གཤེགས་གྱུར་པ། །བདག་ཅག་ཚངས་སོགས་བཅས་
པ་ཡི། །ལྷ་རྣམས་ཀྱིས་ནི་དེ་བཞིན་བགྱི། །དེ་ནས་བརྒྱ་བྱིན་གྱིས་ལྷ་རྣམས་བསྐུལ་
ནས་ལྷའི་བུ་ཞི་བའི་བློ་གྲོས་ཀྱིས། ཐམས་ཅད་གཉིད་ཀྱིས་ནོན་པར་བྱས་ནས་སྒྲ་
ཅ་ཅོ་མེད་པར་གྱུར། །གནས་གཙང་མའི་ལྷའི་བུ་རྣམས་ཀྱིས་ཀྱང་བཙུན་མོའི་
ཚོགས་མྱོས་ཤིང་མི་སྡུག་པར་བསྒྱུར་ཏེ་བྱང་ཆུབ་སེམས་དཔའི་བསྐུལ་བར་ གྱུར་
ཏོ། །དེའི་ཚེ་བྱང་ཆུབ་སེམས་དཔའ་ཁང་བཟངས་ཀྱི་སྟེང་དུ་བྱུང་སྟེ། ཕྱོགས་
བཅུའི་དེ་བཞིན་གཤེགས་པ་རྣམས་ལ་ཕྱག་འཚལ་ནས། འདུན་པའི་དྲུང་དུ་བྱོན་
ཏེ་གསུངས་པ། ང་ཡི་བཀྲ་ཤིས་འདི་ནི་དོན་འགྲུབ་འགྱུར། །མོས་པས་ཕྱི་ཤོལ་མ་
བྱེད་མྱུར་དུ་ནི། ། རྟ་མཆོག་རྒྱན་གྱིས་བརྒྱན་པ་མྱུར་དུ་ལོང་། | །ཐུབ་རྣམས་དགྱེས་
མཛད་ནགས་སུ་ང་འགྲོའོ། ། ཞེས་གསུངས་པ་འདུན་པས་ཐོས་ནས། མི་དགའ་
བཞིན་དུ་གསོལ་བ། ”ལྷ་ནམ་གྱི་གུང་ནི་འཇིགས་པ་དང་བཅས་ཏེ་སྐྱེད་མོས་ཚལ་
དང་ནགས་སུ་མཆི་བའི་དུས་མ་ལགས་སོ། །སླར་ཡང་བྱང་ཆུབ་སེམས་པས་བཀའ་
བསྩལ་ནས་སྔགས་ལྡན་ལེགས་པར་བརྒྱན་ཏེ་ཕུལ་ལོ། ། དེ་ནས་ལྷའི་བུ་མྱུ་གུ་ཅན་
དང་བཞིས་ནི་ཆིབས་པའི་ཞབས་ནས་བཏེགས། །བརྒྱ་བྱིན་གྱིས་སྒོ་ཕྱེ། རྒྱལ་པོ་
བཞིས་དཔུང་དང་བཅས་པས་ནི་བསྲུངས། ཚངས་པ་དང་བཅས་པས་ནི་མཆོད་
ཅིང་མངོན་པར་བྱུང་ངོ་། །དེ་ལ་འདི་སྐད་ཅེས་བྱ་སྟེ། ལྷ་དང་ཀླུ་དང་འོག་མིན་
ལྷ་ཡི་མཐར་ཐུག་པ། །བྱང་ཆུབ་སེམས་དཔའ་ཁབ་ནས་བྱུང་བ་ལྟ་བྱེད་ཅིང་། །
མཆོད་པའི་ལས་ལ་མངོན་པར་བརྩོན་པར་བྱེད་པར་གྱུར། །སྤོས་ཆུའི་ཆར་བས་ས་
རྣམས་ཀུན་ཏུ་ཆག་ཆག་བཏབ། ། སྣ་ཚོགས་མེ་ཏོག་རྫིས་བསྐྱོད་མཁའ་ལ་མངོན་
པར་ལྷགས། །རྒྱལ་བའི་སྲས་པོ་མཐུ་ཆེན་ལྡན་རྣམས་ལྷགས་གྱུར་པའི། །རྨད་བྱུང་
མཆོག་ལས་མཆོད་པ་དེ་ལྟར་བྱེད་པར་འགྱུར། །ལྷ་ཀླུ་དྲི་ཟའི་ཚོགས་རྣམས་ཀུན་
གྱིས་འདུད་པར་གྱུར། །དེ་ཚེ་གསང་བའི་བདག་པོ་ནི། ། རྡོ་རྗེ་འབར་ཐོགས་ཕྱི་
བཞིན་འབྲང༌། །ས་ནི་རིར་བཅས་ཤིན་ཏུ་གཡོས། །འོད་ཟེར་དྲ་བས་ཕྱོགས་་་
706



རྣམས་ཀུན། །གསལ་ཞིང་དྲི་མེད་ལྷང་ངེར་གྱུར། ། དེ་ཚེ་ངན་འགྲོའི་སྡུག་བསྔལ་
ཀུན། །ཞི་ཞིང་བདེ་བར་གནས་པར་གྱུར། །རྨད་དུ་བྱུང་བའི་བཀོད་པ་དག །
དག་ཏུ་བརྗོད་པར་ནུས་མ་ཡིན། །དེ་ལྟར་ཁབ་ནས་བྱུང་བར་གྱུར། ། བྱང་ཆུབ་
སེམས་དཔའ་དཔག་ཚད་དྲུག་ཏུ་ཕྱིན་པ་དང་ནམ་ལངས་ཏེ་ལྷའི་ཚོགས་རྣམས་
ཀྱང་སླར་བཀྱེ་ནས། སྔགས་ལྡན་དང་རྒྱུན་ཐམས་ཅད་མོས་པ་ལ་གཏད་དེ་
གསུངས་པ།སངས་རྒྱས་རྣམས་ཀྱིས་བསྟན་པ་ནི། །ལམ་གྱི་མཆོག་དེ་མ་ཐོབ་
བར། ། གྲོང་ཁྱེར་སེར་སྐྱའི་གཞིར་ནི་སླར། །ང་ནི་འཇུག་པར་མི་བྱའོ། ། ཞེས་
གསུངས་ནས་དལ་བུས་གཤེགས་སོ། །འདུན་པའང་ཡིད་མི་དགའ་བཞིན་དུ་བྱང་
ཆུབ་སེམས་དཔའ་ལ་ཕྱག་འཚལ་ཞིང་རྟ་དང་རྒྱུན་ཁྱེར་ཏེ་སོང་ངོ༌། །དེ་ནས་བྱང་
ཆུབ་སེམས་པས་རང་གི་དབུ་སྐྲ་ཨུཏྤལ་སྔོན་པོའི་མདོག་ཅན་གྱི་རལ་གྲིས་རང་གི་
ལག་པས་བྲེགས་ཏེ་དོར་བ་དང༌། མིག་སྟོང་དང་ལྡན་པས་ཁྱེར་ཏེ་དེང་སང་ཡང་
སུམ་ཅུ་རྩ་གསུམ་པ་རྣམས་གཙུག་ཕུད་ཀྱི་དུས་སྟོན་བྱེད་དོ། །དེ་ནས་བྱང་ཆུབ་
སེམས་དཔའ་འདི་སྙམ་དུ་རབ་ཏུ་བྱུང་བ་ལ་གོས་ཀཱ་ཤི་ཀ་མཛེས་པ་མ་ཡིན་ནོ་སྙམ་
པ་དང༌། ལྷའི་བུ་ཞིག་གིས་ཤཱ་ནའི་གོས་ངུར་སྨྲིག་བགོས་ཏེ་རྔོན་པའི་ཆ་ལུགས་སུ་
བྱང་ཆུབ་སེམས་དཔའི་དྲུང་དུ་ཕྱིན་པ་དང་དེ་ལ་བཀའ་སྩལ་པ། // ཁྱོད་ཀྱི་དུར་
སྒྲིག་དག་ང་ལ་བྱིན་ལ། ལ གོས་ཀཱ་ཤི་ཀ་འདི་དག་ཁྱེར་ཅིག་གསུངས་ནས་དུར་སྨྲིག་
བླངས་ཏེ་གསོལ་ཏོ། །དེ་ནས་གུས་པ་དང་བཅས་པས་གོས་ཀཱ་ཤི་ཀ་དག་བླངས་ཏེ་
ཁྱེར་རོ། །འདུན་པའང་ཕྱིར་སེར་སྐྱའི་གཞིར་ཞུགས་པ་དང་ཅ་ཅོ་དང་དུ་ཆོའི་སྒྲ་
ཆེན་ པོ་ མངོན་ པར་ གྲག་གོ །དེ་ནས་ ཡབ་ རྒྱལ་ པོས་ འདུན་ པ་ ལ་ སྨྲས་ པ།
གཞོན་ནུ་གང་དུ་གཞུད། ཟློག་པ་ལྟ་ནུས་སམ། དེས་སྨྲས་པ། ། སངས་མ་
རྒྱས་ཀྱི་བར་དུ་གྲོང་ཁྱེར་དུ་མི་འཇུག་གོ་ཞེས་བྱ་བ་ལ་སོགས་པ་སྔ་མ་བཞིན་དུ་སྨྲས་
ཏེ། བྱང་ཆུབ་སེམས་དཔའི་མཐུས་སྐྱེ་བོ་རྣམས་ཀྱི་མྱ་ངན་གྱི་མཐུ་བསལ་ཅིང་སྤྲོ་
བར་བྱས་སོ། །དམན་པ་རྣམས་ནི་ལོངས་སྤྱོད་ཅུང་ཟད་ཕྱིར། །དཔལ་ལས་ཉམས་
ཤིང་སྣ་ཚོགས་སྡུག་བསྔལ་འགྱུར། ། དེ་དང་དེ་ལ་འདོད་པས་ཀུན་ཏུ་ཞུགས།།
707



དམ་པ་རྣམས་ནི་བརྒྱ་བྱིན་དཔལ་གྱི་མཐུ། །ཟིལ་གནོན་དཔལ་ཡང་རལ་གྲིའི་སོ་
ལྟར་དགོངས། །དེ་ཡང་ལེགས་པའི་དཔལ་གྱིས་རྣམ་པར་བརྒྱན། །རྒྱ་མཚོའི་ས་
ཡང་རླབས་ཀྱིས་བསྐྱོད་པ་བཞིན། །གཡོ་བར་བྱེད་ན་སེམས་དང་ལྡན་པ་དག །
དེ་ལས་གཞན་དུ་བྱེད་པ་མཐུ་མེད་དམ། ། ཨེ་མའོ་བྱང་ཆུབ་མཆོག་གི་སྤྱོད་པ་་
བརྟན། །འགྲོ་བའི་ཉི་མ་གཅིག་པུ་བླ་ན་མེད། ། ༡ :་
།བ་
། ༈ དེ་ནས་བྱང་ཆུབ་སེམས་དཔའ་རིམ་གྱིས་ལྗོངས་རྒྱུ་ཞིང་ཤཱཀྱ་དང་སྒེའུ་ཏ་
དང་གྱད་ཀྱི་ཡུལ་ལས་ཀྱང་འདས་ཏེ་བྱོན་པ་ན་ཐོག་མར་བྲམ་ཟེ་རིགས་ལྡན་གྱིས་
བྱང་ཆུབ་སེམས་དཔའི་ཟས་ལ་མགྲོན་དུ་བོས་སོ། །དེ་བཞིན་དུ་རིམ་གྱིས་བྲམ་ཟེ་
པདྨ་དང་བྲམ་ཟེ་དྲང་སྲོང་ནམ་གྲུ་དང་བྲམ་ཟེ་འོད་ལྡན་དང་རྒྱུ་རྩལ་ཤེས་ཀྱི་བུ་རི་
འཕུར་དང༌། རེངས་བྱེད་ཀྱི་བུ་ལྷག་སྤྱོད་རྣམས་ཀྱིས་ཀྱང༌། ༼མ བྱང་ཆུབ་སེམས་
དཔའ་ལ་བཀུར་སྟི་དམ་པ་བྱས་ཤིང་། དེ་དག་གི་ཏིང་ངེ་འཛིན་དང་ཡོན་ཏན་གྱི་
ཁྱད་པར་ལས་རྨད་དུ་བྱུང་བ་བསྟན་ཏེ། རིམ་གྱིས་ལྗོངས་རྒྱུ་ཞིང་རྒྱལ་པོའི་ཁབ་
ཀྱི་རིའི་རྒྱལ་པོ་སྐུ་བོར་བྱོན་ཏེ་བཞུགས་པ་ན་གྲོང་ཁྱེར་པ་ཐམས་ཅད་ཡ་མཚན་དུ་
གྱུར་ཏེ། ལུས་ཀྱི་ཡོན་ཏན་རྨད་དུ་བྱུང་བ་སྐྱེ་བོ་རྣམས་ཀྱིས་མཐོང་ནས་ཡོན་ཏན་
བསྒྲགས་པས། དེའི་རྒྱུ་མཚན་གྱིས་ རྒྱལ་པོ་གཟུགས་ཅན་སྙིང་པོ་འཁོར་དང་
བཅས་པ་བྱང་ཆུབ་སེམས་དཔའི་དྲུང་དུ་དོང་སྟེ། ནམ་མཁའི་དཀྱིལ་འཁོར་དྲི་
མ་མེད་པ་གཟའ་སྐར་གྱི་དཔལ་གྱིས་ལྷམ་མེར་གྱུར་པ་བཞིན་དུ། མཚན་དང་
དཔེ་བྱེད་ཀྱིས་འབར་བ་མཐོང་ནས་ཞབས་ལ་ཕྱག་བྱས་ཏེ་སྨྲས་པ། དགེ་སློང་
མཆོག་ནི་གང་དང་གང་ནས་འོངས། ། གང་དུ་ཁྱོད་སྐྱེས་ཡབ་ཡུམ་གང་ན་ལས་
བཞུགས། ། དཔལ་ལྡན་ཁྱོད་མཐོང་བདག་ཡིད་དགར་གྱུར་པས། ། རྒྱལ་སྲིད་
འབུལ་གྱིས་བདེ་བར་སྤྱད་པར་མཛོད། ། ཅེས་བྱ་བ་ལ་སོགས་པ་དུ་མ་སྨྲས་པས།
སླར་གསུངས་པ། རྒྱལ་པོ་ཤཱཀྱ་རྣམས་ཀྱིས་སེར་སྐྱའི་གྲོང་། ། མཆོག་ ཏུ་འབྱོར་
ཅིང་རྒྱས་པ་ཐོས་གྱུར་ཏམ། །ཁོ་བོའི་ཕ་ཡི་མིང་ནི་ཟས་གཙང་ངོ་། །དེ་སྤངས་ཡོན་
ཏན་འདོད་པས་རབ་ཏུ་བྱུང་། ། འདོད་པ་དུག་འདྲ་ཉེས་པ་མཐའ་ཡས་ལྡན། །
708



སེམས་དམྱལ་ཡི་དྭགས་དུད་འགྲོར་ལྟུང་བྱེད་པ། །སྨད་པ་དེ་ནི་ངར་སྣབས་བཞིན་
དུ་དོར། །ཁོ་བོ་འདོད་པའི་ཡོན་ཏན་མི་འདོད་དོ། །ཞེས་བྱ་བ་ལ་སོགས་པ་ཆོས་
དང་ལྡན་པའི་གཏམ་ཡང་དག་པར་བསྟན་ནས། ༧ རྒྱལ་པོས་ཀྱང་བཟོད་པར་
གསོལ་ཏེ། གང་གི་ཚེ་བྱང་ཆུབ་བརྙེས་པ་ན་བདག་ལའང་བརྩེ་བས་བཟུང་དུ་
གསོལ། ཞེས་བརྗོད་ནས་སླར་སོང་ངོ༌། །དེ་ནས་བྱང་ཆུབ་སེམས་དཔའ་སྟེང་
རྒྱས་ཀྱི་གྲོང་ཁྱེར་དུ་བྱོན་པ་ན།་དེ་དང་ཉེ་བ་ན་ཆུ་ཀླུང་ནིར་ལྔ་ན་ཆུ་བསིལ་ལ་
འབབ་སྟེགས་བདེ་བ་ཤིང་གེལ་བ་མཛེས་པ་དག་གིས་བརྒྱན་པའི་ས་ཕྱོགས་ལག་
མཐིལ་ལྟར་མཉམ་པ། » རྩྭ་སྔོན་པོ་རྨ་བྱའི་མགྲིན་པ་ལྟ་བུས་ཀུན་ཏུ་ཁྱབ་པ་ཞིག་
གཟིགས་ནས། །ཨེ་མ་ཧོ་འདི་ནི་སློང་བ་དོན་དུ་གཉེར་བ་རྣམས་ཀྱི་གནས་སུ་རུང་
གིས།། བདག་གིས་ས་འདིའི་ཕྱོགས་འདིར་དཀའ་ཐུབ་ཀྱི་མཐུ་བསྟན་པས་དགེ་
སྦྱོང་དང་བྲམ་ཟེ་རྣམས་ཀྱིས་དཀའ་ཐུབ་ཀྱི་མངོན་པའི་ང་རྒྱལ་གཞོམ་པར་བྱའོ་
སྙམ་ནས་ ཤིང་རློན་པ་དང་སྐམ་པོའི་བསྲུབ་ ཤིང་བསྲུབ་ སྟན་གྱི་དཔེ་མངོན་དུ་
མཛད་དེ། བྱང་ཆུབ་སེམས་པས་བྱི་དོར་མ་བྱས་པའི་ས་ལ་སྐྱིལ་མོ་དཀྲུང་བཅས་
ཏེ་འདུག་ནས་བསམ་གཏན་མཁའ་ཁྱབ་ལ་སྙོམ་པར་འཇུག་པར་མཛད་དེ། རིམ་
གྱིས་འབྲས་དང་ཏིལ་དང་མོན་སྲིན་དྲེའུ་གཅིག་ཙམ་ནས་ཟས་བཅད་དེ་ཏིང་ངེ་
འཛིན་ལ་མཉམ་པར་བཞག་པར་གྱུར་ཏོ། །ཨེ་མ་ཧོ་མཉམ་མེད་དེ་ལྟར་དཀའ་བ་
སྤྱོད་མཛད་པ། ། དེ་ཚེ་གྲོང་གི་བྱིས་པ་བ་ལང་རྫིས། །ས་ཡིས་བསྐུས་ཤིང་མི་གཙང་
འཐོར་བྱེད་ཀྱང་། །གཡོ་མེད་བརྩེ་བས་བསམ་གཏན་མཁའ་ཁྱབ་མཛད། ། ས་སྟེང་
ཅི་ཡང་མ་བཏིང་བར། ། སྐྱིལ་མོ་དཀྲུང་བཅས་གཡོ་བ་མེད།། ཏིལ་འབྲུ་གཅིག་
ཙམ་གསོལ་མཛད་དེ། །དབུགས་དབྱུང་རྔུབ་པ་རྣམ་པར་སྤངས། ། དེ་ནི་ཉི་མ་
གྲིབ་མ་དང་། །ཆར་རླུང་ ཤ་སྦྲང་སྡིག་སྦྲུལ་གྱི། ། གནོད་པས་གཡོ་བ་མེད་པར་
ཡང༌། །དེར་ནི་ལོ་དྲུག་གནས་པར་གྱུར། ། རྡོ་རྗེའི་ལྕགས་ཀྱང་ཉི་རླུང་རྐྱེན་གྱིས་
རྣམ་པར་འཇིག་པར་འགྱུར། ། ས་ཆེན་འདི་ཡང་དུས་ཚིགས་རྐྱེན་གྱིས་རབ་ཏུ་
འགྱུར་ཞིང་འཇིག །རྡོ་རྗེའི་ལྷུན་པོ་ཉི་ཟླར་བཅས་པའང་དུས་མཐར་འཇིག་པར་
709



འགྱུར། །རྒྱལ་བའི་བསམ་གཏན་རྐྱེན་གྱིས་གཡོ་ཞིང་བསྐྱོད་པར་གྱུར་པ་མེད། །དེ་
བས་མཐུ་ཆེན་ཁྱད་པར་རྨོད་བྱུང་བ། །དེ་ཡི་བསམ་གཏན་སྟོབས་ལ་གཞན་དག་
དགའ། །བདུད་ཀྱི་སྟོབས་ཀྱང་ཟིལ་གྱིས་རབ་མནན་ནས། །ལྷ་རྣམས་སྙན་པའི་སྒྲ་
དབྱངས་སྒྲོགས་པར་བྱེད། ། དེ་བས་ཁྱོད་ཀྱི་སྤྱོད་པ་རྨད་བྱུང་བ། །འཇིག་རྟེན་
ལམ་ལས་བཟློག་པར་གྱུར་པ་སྙམ། །བཀྱི་བ། ཨརང་ཌན སངོབ་p
#*}r/༈ དེ་ལྟར་བྱང་ཆུབ་སེམས་པས། འདོད་པའི་ཡོན་ཏན་དང་ངལ་ཞིང་དུབ་
པའི་མཐའ་གཉིས་ཀས་བླ་ན་མེད་པའི་བྱང་ཆུབ་མི་འཐོབ་པར་བསྟན་ཅིང་། ཕྱི་
མའི་སྐྱེ་བོ་རྣམས་ལ་སྙིང་བརྩེ་བའི་ཕྱིར་ཁ་ཟས་རགས་པ་གསོལ་བར་མཛད་པས་ན་
ལྔ་སྡེ་འདི་སྙམ་དུ་སེམས་ཏེ། ཇི་ལྟར་དཀའ་བ་སྤྱད་པ་འདིས་བྱང་ཆུབ་ཐོབ་པར་
མ་ནུས་ན་ད་ནི་ཐོབ་པར་མི་ནུས་སོ་སྙམ་ནས་དྲང་སྲོང་ལྷུང་བ་རི་དྭགས་ཀྱི་ནགས་
སུ་སོང་ངོ༌། །བྱང་ཆུབ་སེམས་དཔའ་ལ་སྟོབས་ལྡན་མ་ལ་སོགས་པ་བཅུས་བསྙེན་
བཀུར་ཞིང་དེ་དག་ཚོགས་རྫོགས་པར་བྱ་བའི་ཕྱིར་གསོལ་བ་མཛད་དེ། སྐུ་སྔ་མ་
བཞིན་དུ་གྱུར་བ་བསྟན་ནས་ཕྱག་དར་ཁྲོད་ཀྱི་རས་བླངས་ཏེ་ཆོས་གོས་ཀྱི་བྱ་བ་
མཛད་དོ། །དེའི་ཚེ་བརྒྱ་བྱིན་གྱིས་བསྐུལ་བས་གྲོང་བའི་བུ་མོ་ལེགས་སྐྱེས་མས་བ་
སྟོང་གི་འོ་མ་ལན་བདུན་དུ་ཉིང་ཁུར་བྱས་པ་བཟང་པོ་སྦྲང་རྩི་ལྟར་མངར་བས་
གསེར་གྱི་སྣོད་ཆེན་པོ་བཀང་སྟེ་བྱང་ཆུབ་སེམས་དཔའ་ལ་ཕུལ་ལོ། །བྱང་ཆུབ་
སེམས་པས་དེ་བཞེས་ཤིང་གསོལ་མ་ཐག་ཏུ་སྐུ་གསེར་བཙོ་མ་སྦྱངས་པ་ལྟར་དུ་གྱུར་
ཏོ། །སྔོན་གྱི་སྨོན་ལམ་སྟོབས་ཀྱིས་རབ་བསྐུལ་བ། །དེ་གསོལ་ནས་ནི་སྣོད་དེ་ཆུ་
ཀླུང་དོར། ། ཀླུ་དབང་རྒྱ་མཚོས་བླངས་ཏེ་བརྒྱ་བྱིན་ལ། ། བྱིན་ནས་དེང་སང་དུ་
ཡང་མཆོད་ཅེས་གྲགས། །དཔལ་ལྡན་དེ་ཚེ་བསོད་སྙོམས་དེ་གསོལ་ནས། །ཨ་ཤཱཧྥ་
དྲུང་གཤེགས་པ་ཉེར་དགོངས་ཚེ། ། དཔག་ཚད་བརྒྱད་ཅུའི་ཁོ་ར་ཁོར་ཡུག་ཏུ། །
ལྷ་རྣམས་ཀུན་གྱིས་ལེགས་པར་བརྒྱན་པར་བྱས། ། སེང་གེའི་སྟབས་ཀྱིས་བྱང་ཆུབ་
སྙིང་པོ་རུ། །མངོན་པར་གཤེགས་པས་ས་རྣམས་དལ་བུས་གཡོས། །འོད་ཟེར་དྲ་
བས་ངན་སོང་སྡུག་བསྔལ་བསལ། ། འདི་ཡི་བཀོད་པའི་ཁྱད་པར་མཐུ་ཆེན་་་་་
710



དག །ཚངས་པའི་གཞལ་མེད་ཁང་གི་དཔེ་བྱར་མིན། །དེ་ལྟར་བྱང་ཆུབ་ཤིང་
དྲུང་བྱོན་པར་གྱུར། །དེའི་ཚེ་འོད་ཟེར་གྱི་དྲ་བས་ཕོག་ཅིང་ཀླུ་དུང་ཅན་ཞེས་བྱ་བ་
དམུས་ལོང་ཞིག་ཡོད་པའང་མིག་རྙེད་པར་གྱུར་ནས་མཆོད་པ་དུ་མ་བྱེད་ཅིང་སྨྲས་
པ། ཨེ་མ་བདག་གིས་གནས་འདིར་ལས་ཀྱི་ཉི་ཟླ་ནོར་བུའི་འོད་ཀྱང་སྣང་མིན་
ལ། །འདྲེན་པ་འཇིག་རྟེན་དམ་པ་དགུང་ཟླ་ཉེ་བའི་ཞལ་འདྲ་མཐོང་བར་གྱུར་པ་
ལེགས། །བདག་གིས་སྔོན་ནི་དྲང་སྲོང་རྣམས་ཀྱི་མཚན་མ་མཐོང་བ་ཁྱོད་ཀྱང་དེ་
འདྲ་སྟེ། །དེ་རིང་ཁྱོད་ཀྱིས་བདུད་ཀྱི་དཔུང་རྣམས་བཅོམ་སྟེ་བཞེད་པའི་གོ་འཕང་
བརྙེས་པར་འགྱུར། །ཞེས་བྱ་བ་ལ་སོགས་པས་བསྟོད་ནས། དེ་ནས་བྱང་ཆུབ་ཀྱི་
སྙིང་པོར་བྱོན་ཞིང་བཞུགས་པ་ན་གདུལ་བྱའི་དབང་གིས་འདི་ལྟར་སྣང་བར་གྱུར་
ཏེ། ཞིང་འདིའི་གདུལ་བྱ་ཕལ་བ་རྣམས་ཀྱི་སྣང་བ་ལ་རྩྭ་འཚོང་བཀྲ་ཤིས་རྩྭ་སྔོན་
པོ་རྨ་བྱའི་མགྲིན་པ་ལྟ་བུ་འཇམ་ཞིང་འབོལ་བ་ཕུལ་ཏེ་བྱང་ཆུབ་ཀྱི་ཤིང་དྲུང་དུ་
རྩྭའི་གདིང་བ་ལ་བཞུགས་ནས་གསུངས་པ། སྟན་འདིར་བདག་གི་ལུས་འདི་
བསྐམས་ཀྱང་རུང༌། །པགས་པ་རུས་པ་ཤ་རྣམས་ཞིག་ཀྱང་རུང༌། ། བསྐྱེལ་བར་
རྙེད་དཀའི་བྱང་ཆུབ་མ་ཐོབ་པར། །སྟན་འདི་ལ་ནི་ལུས་བསྐྱོད་མི་བྱའོ། ། ཞེས་
དམ་བཅས་ཏེ་བཞུགས་པར་སྣང་ངོ༌། ། ལྷ་རྣམས་ཀྱི་སྣང་བ་ལ་ནི་ཤིང་ཡོངས་འདུ་
བས་ཀྱང་ཁྱད་པར་དུ་འཕགས་པའི་བྱང་ཆུབ་ཀྱི་ཤིང་དྲུང་ན་ལྷའི་འབྱོར་པ་ཟིལ་
གྱིས་གནོན་པའི་བཀོད་པའི་ཁྱད་པར་གྱིས་བཞུགས་པར་སྣང་ངོ༌། ། ཕྱོགས་བཅུ་
ནས་འདུས་པའི་བྱང་ཆུབ་སེམས་དཔའ་རྣམས་ཀྱིས་ནི་སྔོན་གྱི་སྨོན་ལམ་གྱི་མཐུས་
གྲུབ་པའི་གཞལ་མེད་ཁང་དང༌། །བྱང་ཆུབ་ཀྱི་ཤིང་གི་ཡོན་ཏན་གྱི་བཀོད་པ་ཚད་
མེད་པ་འཇིག་རྟེན་གྱི་ཁམས་ རྒྱ་ མཚོ་དཔག་ཏུ་མེད་པ་རྣམ་པར་འགེངས་པའི་
སངས་རྒྱས་ཀྱི་ཞིང་བཀོད་པ་མཐའ་ཡས་པ་ཉིད་དུ་སྣང་སྟེ། ་དེའི་རྣམ་ གྲངས་
བསྐལ་པ་གྲངས་མེད་པར་བརྗོད་ཀྱང་མཐས་གཏུགས་པར་མ་མཐོང་ངོ་། ། དེ་ཚེ་
རྒྱལ་བའི་སྲས་པོ་རྣམས། །ཐུབ་དབང་རྒྱལ་ལ་མཆོད་དོན་དུ། །བདེ་གཤེགས་རྒྱལ་
བའི་སྨོན་ལམ་དང༌། །མཐུན་པར་རྒྱལ་ལ་མཆོད་པར་གྱུར། །ཚངས་དང་དབང་
711



པོ་འོག་མིན་བདག་པོ་འཁོར་ལོ་བསྒྱུར་རྒྱལ་བསོད་ནམས་མཐུ་ཡི་དཔལ་འབྱོར་
ཀྱང༌། །བདེ་བའི་རྒྱུར་གྱུར་མཐུ་ཆེན་ལྡན་ཞེས་བསོད་ནམས་ཆུ་གཏེར་རྦ་རླབས་
མཐུ་ཡིས་བསྐྱོད་པ་བཞིན། །དེ་འདིར་མེ་ཁྱེར་སྐར་མའི་ཚོགས་དང་པདྨའི་གཉེན་
མཆོག་སྟོང་ཕྲག་འདུས་པའི་ཁྱད་པར་བཞིན། །དཔག་ཡས་རྒྱལ་བའི་སྲས་རྣམས་
ཀྱིས་ཀྱང་དཔག་པར་མི་ནུས་མཐུ་ཡིས་ཁྱད་པར་གསལ་བ་སྙམ། །རྒྱལ་བའི་སྲས་
རྣམས་མཆོད་པར་བྱེད་པ་ཡང་། །དཔག་མེད་ཆུ་གཏེར་སྐྲ་ཡི་རྩེ་མོས་མིན། །ནམ་
མཁའི་མཐའ་བཞིན་ངག་གི་ལམ་འདས་ཕྱིར། །དེ་བས་འདིར་ནི་དཔག་ཏུ་མེད་པ་
ཡིན། ། ་་
། ༧ །
ང 11:|ཀ་
ག་ ༈ དི་ནས་བྱང་ཆུབ་སེམས་དཔའ་བྱང་ཆུབ་ཀྱི་སྙིང་པོར་བཞུགས་ནས་འདི་
སྙམ་དུ་དགོངས་ཏེ། འདི་ལྟར་འཇིག་རྟེན་གྱི་ཁམས་ཀྱི་ལོག་པར་ལྟ་བ་འདི་དག་
གི་གཙོ་བོ་འདོད་པའི་ཁམས་ཀྱི་དབང་ཕྱུག་ལ་དབང་བསྒྱུར་བའི་བདུད་སྡིག་ཅན་
འདི་མ་བཏུལ་ན་མངོན་པའི་ང་རྒྱལ་ཅན་རྣམས་ཚར་བཅད་པར་མི་འགྱུར་ཞིང་
གཞན་གྱི་དོན་རྒྱ་ཆེན་པོ་མངོན་པར་རྫོགས་པར་སངས་རྒྱས་པར་བསྟན་པར་མི་
འགྱུར་རོ་སྙམ་དུ་དགོངས་ནས། བདུད་བཏུལ་བར་བྱ་བའི་ཕྱིར་མཛོད་སྤུ་ལས་
བདུད་ཀྱི་དཀྱིལ་འཁོར་ ཐམས་ ཅད་འཇོམས་པ་ཞེས་བྱ་བའི་འོད་ཟེར་ཕྱུང་སྟེ།
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་བདུད་ཀྱི་གནས་ཐམས་ཅད་
རབ་ཏུ་གཡོས་ཤིང་མོག་མོག་པོར་བྱས་ཏེ་སྒྲ་འདིའང་གྲག་གོ །སེམས་ཅན་ཤིན་
ཏུ་དག་པ་བསྐལ་མང་སྤྱོད་སྤྱད་པ། །ཟས་གཙང་སྲས་པོས་རྒྱལ་སྲིད་དག་ནི་རབ་
སྤངས་ཏེ། ། ཕན་བྱེད་དེ་ནི་བདུད་རྩི་འདོད་པས་མངོན་པར་བྱུང༌། ། བྱང་ཆུབ་
ཤིང་དྲུང་འོངས་ཀྱིས་དེ་རིང་སྒྲིམ་པར་གྱིས། །བདུད་སྡིག་ཅན་གྱིས་དེ་ལྟ་བུའི་སྒྲ་
ཐོས་ཤིང་བདུད་ཀྱི་སྡེ་རྣམས་ཁ་སྦུབ་ཏུ་འགྱེལ་བ་ལ་སོགས་པའི་རྨི་ལམ་སུམ་ཅུ་སོ་
གཉིས་ཀྱང་རྨིས་ཏེ། འཇིགས་སྐྲག་བསྔངས་ཤིང་བརྟགས་ན། དེ་བཞིན་
གཤེགས་པའི་མཐུ་ཡིན་པར་ཤེས་ཤིང་། བདག་ཉིད་འདོད་པའི་དབང་ཕྱུག་ལས་
ཉམས་པ་དང༌། བདུད་ཀྱི་གནས་ཐམས་ཅད་སྟོངས་པར་གྱུར་དུ་དོགས་པའི།
712



དབང་གིས་ཉོན་མོངས་པའི་དུག་གིས་སྙིང་ལ་ཁྱབ་པར་རོད་རོད་པོར་གྱུར་ཏོ། །
རང་གི་འཁོར་རྣམས་ལ་སྨྲས་པ། ། ཤཱཀྱའི་ནང་དུ་སྐྱེས་གྱུར་པ། །དགེ་སློང་གཡོ་
ཅན་ཞིག་བྱུང་སྟེ། ། དེས་ནི་ང་གནས་སྟོང་པར་བྱེད། ། དཔུང་ཆེན་རྣམས་དང་
ལྷན་ཅིག་ཏུ། ། མཐུ་རྩལ་ཆེན་པོས་དེར་འདོང་ལ། ། དགེ་སྦྱོང་གཅིག་དེ་གཞོམ་
པོར་བྱ། །ཞེས་བྱ་བ་ལ་སོགས་པ་སྨྲས་ནས། གཞན་འཕྲུལ་དབང་བྱེད་ཀྱི་བདུད་
ཀྱི་དཀྱིལ་འཁོར་གྱི་དཔུང་ཆེན་པོ་ནས་མནར་མེད་པ་ཡན་ཆད་ཀྱི་བདུད་ཀྱི་དམག་
ཆེན་པོ་དཔུང་ཆེ་ཞིང་སྟོབས་ཆེ་བ་འཇིགས་སུ་རུང་བ་སྤུ་ཟིང་ཞེས་བྱེད་ནུས་པ་ལྷ་
དང་མི་རྣམས་ཀྱིས་སྔོན་མ་ཐོས་མ་མཐོང་བ་བཞིན་བསྒྱུར་བ་རྣམ་པ་མང་པོ་བྱེ་བ་
ཁྲིག་ཁྲིག་བརྒྱ་སྟོང་དུ་མ་བསྒྱུར་བའི་རྣམ་པ་དང་ལྡན་པ། དབང་པོའི་སྒོ་ནས་
སྦྲུལ་གདུག་པ་དང་ལྕགས་ཀྱི་སེར་བ་འབེབས་པ། མེ་དང་དུག་གི་རླངས་འཐུལ་
ཞིང་འབར་བ་དང་གློག་འབྱིན་པ། འགའ་ཞིག་ནི་རྐང་ལག་དང་མིག་ལོག་པར་
འདུག་པ། རྐང་ལག་སྦྲུལ་བརྒྱ་སྟོང་གིས་དཀྲིས་པ། ། རལ་གྲི་དང་མདའ་གཞུ་
དང་འཁོར་ལོ་དང་རྡོ་རྗེ་དང་མཚོན་རྩེ་གཅིག་པ་དང་། ཤཀྟ་དང་། མདུང་
དང་། ཆུ་གྲི་ལ་སོགས་པའི་མཚོན་ཆ་བརྒྱ་སྟོང་ཐོགས་པ། གདོང་དུ་མ་ཅན།
མེའི་དྲ་བ་དང༌། རིའི་ཕྲེང་བ་དང་། རླུང་དང༌། རྡོ་དང་། གནམ་ལྕགས་
ཀྱི་ཆར་འབེབས་པ་ལ་སོགས་པ་གཅན་གཟན་གྱི་ཚོགས་དུ་མ་ལ་ཞོན་པ། ཡིད་དུ་
མི་འོང་པའི་སྒྲ་སྣ་ཚོགས་འཇིགས་འཇིགས་ལྟར་སྒྲོགས་པ།། ནམ་མཁའ་དང་ས་
གཞི་ཐམས་ཅད་བར་མཚམས་མེད་པར་བཀང་སྟེ། དྲག་པོའི་རླུང་གིས་བསྐྱོད་
པའི་རླུང་ནག་པོ་བཞིན་དུ་བྱང་ཆུབ་ཀྱི་ཤིང་དྲུང་ག་ལ་བ་དེར་འོངས་སོ། །དེ་ཚེ་
བདུད་ཀྱི་དམག་ཚོགས་རྣམས། །སྡིག་ཅན་གྱིས་ནི་རབ་བསྐུལ་བས། །སེམས་ཀྱང་
རོད་རོད་པོར་གྱུར་ཏེ། ། མཚོན་ཆའི་ཕྲེང་བ་འཁྲུག་པ་དང༌། །རང་གི་རྫུ་འཕྲུལ་
སྟོབས་འཁྲུགས་པས། ། སྣ་ཚོགས་ང་རོ་སྒྲོགས་བྱེད་ཅིང་། ། ཐོག་གི་ཚུབ་མས་ཀུན་
ཏུ་འགེངས། ། རི་དང་མེ་ལྕེའི་ཕྲེང་བ་དག །འུར་འུར་ལང་ལོང་ཀུན་ཏུ་དབས་
འབེབས། །རླུང་དང་རྡོ་དང་གནམ་ལྕགས་ཆར། ། རབ་ཏུ་འབེབས་པས་རི་བོ་
713



དང༌། ། ས་ཆེན་ཀུན་ཏུ་གཡོ་བྱེད་ཅིང་། །སྣ་ཚོགས་འཇིགས་པའི་གཟུགས་བརྙན་
རྣམས། ། མཚན་མོ་དེ་ལ་ཉེ་བར་ལྷགས། །དེ་ལྟར་བདུད་ཀྱི་དམག་ཆེན་པོ་མཐོང་
བ་ཙམ་གྱིས་བྱིས་པའི་སྐྱེ་བོ་རྣམས་སྙིང་འགས་པར་བྱེད་པ། རྫུ་འཕྲུལ་དང་དྲག་
ཤུལ་གྱི་མཐུས་རི་རབ་ཀྱང་ཐལ་བར་བྱེད་པར་ནུས་པའི་བདུད་ཀྱི་དམག་ཆེན་པོ་
བྱང་ཆུབ་ཀྱི་ཤིང་དྲུང་དུ་ལྷགས་པ་ལས། བྱང་ཆུབ་སེམས་དཔའ། དེ་ལྟ་བུའི་
གཟུགས་དང་ སྒྲ་བྱིས་པའི་སྐྱེ་བོ་རྣམས་ཀྱིས་མི་མཐོང་མི་ཐོས་པར་བྱིན་གྱིས་་་་
བརླབས་སོ། ། དེ་ནས་བདུད་ཀྱི་དམག་གི་ཚོགས་དེ་རྣམས་ཐམས་ཅད་ཀྱིས་་་་༌་་
འཇིགས་སུ་རུང་བའི་སྒྲ་བསྒྲགས་ཤིང་མཚོན་ཆའི་ཆར་ཕབ་པ་ལས། དེ་དག་
ཐམས་ཅད་ནི་མེ་ཏོག་དང་སྤོས་དང་རིན་པོ་ཆེའི་ཕྲེང་བ་ལ་སོགས་པའི་མཆོད་པའི་
སྤྲིན་དུ་གྱུར་ཏོ། །བདུད་ཀྱི་དཀྱིལ་འཁོར་འགའ་ཞིག་གི་སྣང་བ་ལ་ནི་ཁྲོ་བོའི་རྒྱལ་
པོ་ཆེན་པོ་རྣམས་ཀྱིས་བདུད་ཀྱི་འཁོར་ཐམས་ཅད་རབ་ཏུ་བཅོམ་པར་བྱས་པར་
མཐོང་ངོ༌། །དེ་ནས་བདུད་སྡིག་ཅན་གྱི་དམག་གི་དཔུང་ཚོགས་ཐམས་ཅད་འཐོར་
ཞིང་རབ་ཏུ་འཐོར། བཅོམ་ལྡན་འདས་ཕྱོགས་བཅུའི་བྱང་ཆུབ་སེམས་དཔའ་
འདུས་པ་དང་བཀོད་པ་ཚད་མེད་པར་གྱུར་པ་དེ་ཡང་མཐོང་ནས། ཉམ་ཆུང་
ཞིང་ཡིད་མི་བདེ་བར་གྱུར་ བཞིན་དུ་སྨྲས་པ། ཀྱེ་རྒྱལ་བུ་གཞོན་ནུ་བཞེངས་
བཞེངས་རྒྱལ་སྲིད་ལ་སྤྱོད་ཅིག ་་ ཁྱོད་ཀྱི་བསོད་ནམས་དེ་ཙམ་གྱིས་ཐར་པ་ག་ལ་
འཐོབ། :: དེ་ནས་བྱང་ཆུབ་སེམས་དཔའ་བརྟན་ལ་ཟབ་ཅིང་རྒྱ་ཆེ་བས་འཇམ་
ཞིང་སྙན་པའི་ཚིག་གིས་སྨྲས་པ། སྡིག་ཅན་ཁྱོད་ཀྱིས་ནི་གཏན་པ་མེད་པའི་
མཆོད་སྦྱིན་གཅིག་གིས་འདོད་པའི་དབང་ཕྱུག་ཐོབ་པར་ཟད་ཀྱིས། ངས་ནི་
མཆོད་སྦྱིན་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མ་གཏན་པ་མེད་པ་བྱས་སོ། །དེའི་ཚེ་
བདུད་ཀྱིས་སྨྲས་པ། ཁོ་བོས་སྔོན་ཆད་མཆོད་སྦྱིན་ཁ་ན་མ་ཐོ་མེད། ། གཏན་པ་
མེད་པར་བྱས་པ་ཁྱོད་འདིར་དཔང་དུ་ཡོད། །ཁྱོད་ལ་འདི་ན་དཔང་པོ་འགའ་ཡང་
ཡོད་མིན་ལ། ། སྨྲས་ཀྱང་ཕན་པ་ཅི་ཡོད་ཁྱོད་ནི་ཕམ་པར་འགྱུར། ། དེ་ནས་བྱང་
ཆུབ་སེམས་དཔའ་ཕྱག་གཡས་པ་གསེར་གྱི་ཁ་དོག་ལྟ་བུས་ས་ལ་རེག་སྟེ་སྨྲས་པ།
714



སེ་འདི་འགྲོ་བ་ཀུན་གྱི་དཔང་ཡིན་ཏེ། །རྒྱུ་དང་མི་རྒྱུ་སྙོམས་ཤིང་ཉེ་འཁོན་མེད། །
འདི་ནི་བདག་གི་དཔང་སྟེ་བདག་རྫུན་མིན། །འདི་ལ་ཁྱོད་ནི་བདག་གི་དཔང་བྱོས་
ཤིག། །དེའི་ཚེ་ས་ཆེན་པོ་ནི་རྣམ་པ་དྲུག་ཏུ་གཡོས་ཤིང་སའི་ལྷ་མོ་བསྟན་མ་འཁོར་
བྱེ་བ་ཕྲག་བརྒྱ་དང་བཅས་པ་ས་ལ་རྡོལ་ཏེ་བྱུང་ནས། བྱང་ཆུབ་སེམས་དཔའ་ག་
ལ་བ་དེ་ལོགས་སུ་བཏུད་ནས་སྐྱེས་བུ་ཆེན་པོ་དེ་དེ་བཞིན་ནོ། །ཇི་སྐད་གསུངས་པ་
བཞིན་དུ་འདི་ནི་བདག་ལ་མངོན་སུམ་མོ། ། ཞེས་སྨྲས་ནས་རང་གི་འཁོར་དེང༌
བཅས་པ་དེ་ཉིད་དུ་མི་སྣང་བར་གྱུར་ཏོ། ། གཡོན་ཅན་དཔུང་བཅས་སྒྲ་དེ་ཐོས་
གྱུར་ནས། །ནགས་སུ་སེང་གེ་སྒྲ་བསྒྲགས་ཝས་ཐོས་དང་། ། བྱ་རོག་རྡོ་འཕངས་
མོད་ལ་བྱེར་བ་བཞིན། ། སྐྲག་བསྔངས་སྙིང་གས་མོད་ལ་རབ་ཏུ་བྱེར། ། དེའི་ཚེ་
གནས་གཙང་མའི་ལྷའི་བུ་དག་གིས་ཀྱང་སྦྱོར་བ་བཅུ་དྲུག་ གིས་བདུད་ཉམས་
དམས་པར་མཛད་དེ་སྡུག་བསྔལ་ཞིང་རང་གི་གནས་སུ་སོང་ནས་མྱ་ངན་གྱི་ཁང་
པར་ཞུགས་ཏེ་འདུག་གོ །དེ་ནས་བདུད་ཀྱི་བུ་མོ་སྲེད་མ་དང༌།། དགའ་བྱེད་མི་
དང༌། དགའ་སྤྱོད་མ་ཞེས་བྱ་བ་བདུད་སྡིག་ཅན་ག་ལ་བ་དེར་སོང་སྟེ་སྨྲས་པ།
ཡབ་ཁྱོད་ཅིའི་ཕྱིར་ཐུགས་མི་བདེ།། ཅིའི་ཕྱིར་འདི་ན་འདི་ལྟར་བཞུགས། གང་
གིས་ཁྱེད་ལ་གནོད་པ་ཡི། ། སྐྱེས་བུ་གང་ལ་རྗེས་སུ་སེམས། །གསུངས་ཤིག་དེ་ནི་
འདོད་ཆགས་ཀྱི། །ཞགས་པས་ནགས་ནས་གླང་པོ་བཞིན། །བཅིངས་ནས་བདག་
ཅག་ འཚལ་ ཏེ་ མཆི། ། དེ་ནི་ ཁྱོད་ཀྱི་ དབང་ དུ་ འགྱུར། ། བདུད་ཀྱིས་ སྨྲས་ པ།
སྐྱེས་བུ་འདོད་ཆགས་དང་བྲལ་ཏེ། ། ཆགས་པས་ལེགས་པར་དགུག་མི་ནུས། །
བདུད་ཀྱི་ཡུལ་འདས་དེ་ཡི་ཕྱིར། །ང་ནི་ཤིན་ཏུ་མྱ་ངན་བྱེད། །དེ་ནས་བདུད་ཀྱི་བུ་
མོ་གསུམ་ལུས་ཀྱི་ལང་ཚོས་དྲེགས་ཤིང་སྤྲིན་ལས་བྱུང་བའི་གློག་བཞིན་གཟི་བརྗིད་
རབ་ཏུ་འབར་ཞིང་རང་གི་གནས་ནས། བཅོམ་ལྡན་འདས་ག་ལ་བ་དེ་ལོགས་སུ་
ཕྱིན་པ་དང་། བུད་མེད་ཀྱི་སྒྱུ་རྩལ་སུམ་ཅུ་སོ་གཉིས་སྟོན་པར་བྱེད་དེ། ལུས་
དང་ངག་གིས་བསླུ་བར་བྱེད་པའི་རྣམ་པ་བསྟན་ཏེ། སླར་དེ་དག་གི་རྒྱགས་པ་
གཞིག་པར་བྱ་བའི་ཕྱིར་བདུད་ཀྱི་བུ་མོ་དེ་དག་རྒས་ཤིང་འཁོགས་ལ་མི་སྡུག་པའི་
715



རང་བཞིན་དུ་བྱིན་གྱིས་བརླབས་སོ། །དེ་ནས་བདུད་ཀྱི་བུ་མོ་དེ་དག་ཞུམ་ཞིང་ངོ་
ཚ་བས་བདུད་སྡིག་ཅན་གྱི་དྲུང་དུ་སོང་ནས་སྨྲས་པ། ཁ་སྐྱེས་བུ་ཆགས་རབ་བྲལ་དེ་
ལ། །བདག་ཅག་གིས་ནི་མ་བྱས་པ། །རྣམ་པ་གང་ཡང་ཡོད་མིན་ན། ། ཐ་མར་
གཟུགས་ནི་འདི་འདྲ་བར། །དེ་ཡི་མཐུ་ཡིས་སྣང་བར་བྱས། །འདི་ལ་ཡབ་ཀྱིས་
བསྐྱབ་པར་མཛོད། །བདུད་ཀྱིས་སྨྲས་པ། འདི་ནི་བདག་ལ་དབང་མེད་ཀྱིས། །
ཇི་སྲིད་ཐུབ་པ་དེ་ཉིད་ལ། །སྐྱབས་སུ་འགྲོ་བར་གྱིས་ཤིག་དང༌། །ཁྱེད་ཀྱི་གཟུགས་
འདི་གཞན་དུ་འགྱུར། ། ཞེས་རྗེས་སུ་བསྟན་པ་ཐོས་ནས་བཅོམ་ལྡན་འདས་ལ་
བཟོད་པར་གསོལ་ཏེ་མཆོད་པས་ལུས་སྔར་བཞིན་དུ་ལེགས་པར་གྱུར་ཏོ།། དེ་ལྟ་
བུའི་ཚུལ་གྱིས་བདུད་བྱེ་བ་སུམ་ཅུ་རྩ་དྲུག་དང་། ཁྲག་ཁྲིག་ཉི་ཤུ་རྩ་བཞི་བྱང་
ཆུབ་ཏུ་སྨིན་པར་མཛད་དོ། ། གང་གི་འདོད་པའི་དབང་ཕྱུག་བདུད་ཀྱི་མཐུ། །
ཏིང་འཛིན་མཐུ་ཡིས་ལེགས་པར་བཅོམ་གྱུར་ནས། །འཇིག་རྟེན་ཆོས་ཀྱི་རྒྱལ་སྲིད་
ལེགས་འཛུགས་པ། །རྒྱལ་བ་རྣམས་ཀྱི་ཐབས་འདི་དཔག་ཏུ་མེད། ། ༡ :5:4
1:|ཀ ༈ དེ་ནས་བདུད་དང་ཕྱིར་རྒོལ་བ་རྣམས་རབ་ཏུ་བཅོམ་པའི་རྗེས་དེ་ཉིད་ལ་
བྱང་ཆུབ་ཀྱི་ཤིང་དྲུང་དུ་དེ་བཞིན་གཤེགས་པ་རྣམས་ཀྱི་སྤྱོད་ཡུལ་དུ་གྱུར་པའི་
བསམ་གཏན་ལ་སྙོམས་པར་འཇུག་པ་མཛད་ཅིང་། །སྐྱ་རེངས་ཤར་བའི་དུས་ཀྱི་
ཚེ་འཕགས་པའི་ཡེ་ཤེས་ཀྱིས་ཤེས་པར་བྱ་བ་དང་ཐོབ་པ་དང༌། ལྟ་བ་དང་ཁོང་
དུ་ཆུད་པ་མངོན་དུ་བྱ་བ་གང་ཅི་ཡང་རུང་བ་ཐམས་ཅད་སེམས་ཀྱིས་སྐད་ཅིག་
གཅིག་དང་ལྡན་པའི་ཤེས་རབ་ཀྱིས་སྤང་བར་བྱ་བ་རྣམས་ནི་སྤངས། ལོ ཐོབ་པར་
བྱ་བ་ནི་མངོན་དུ་མཛད་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
མངོན་པར་རྫོགས་པར་སངས་རྒྱུས་སོ། །སྐད་ཅིག་དེ་ཉིད་ལ་ཏ་ལ་བདུན་སྲིད་དུ་
འཕགས་ཏེ་ལམ་གྱི་རྒྱུན་ནི་ཆད་དོ། ། སྡུག་བསྔལ་ ཉེ་བར་ཞིའོ། །ཟག་པ་ནི་་་་
བསྐམས་ཏེ་མི་ཟག་གོ །ལམ་ནི་ཆད་དེ་ཡང་མི་འཇུག་གོ །ཞེས་ཆེད་དུ་བརྗོད་
པོས་ཆེད་དུ་བརྗོད་དོ། །སྐྱེས་བུ་ཁྱུ་མཆོག་འདྲེན་པ་བྱང་ཆུབ་སངས་རྒྱས་ནས། །
ཁྲག་ཁྲིག་ཞིང་རྣམས་བསྐྱོད་ཅིང་བདུད་ཀྱང་ ཕམ་ པར་མཛད། ། ཚངས་པའི་ས་
716



དབྱངས་དང་ཀ་ལ་པིང་ཀའི་སྒྲ་སྐད་ཀྱིས། །འདྲེན་པས་ཐོག་མར་ཚིགས་སུ་བཅད་
པ་འདི་གསུངས་སོ། ། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་
སེལ། །བསོད་ནམས་ལྡན་པའི་མི་ཡིས་བསམས་པ་རྣམས་ཀྱང་འགྲུབ། | བདུད་
བཅོམ་ནས་ནི་བྱང་ཆུབ་མྱུར་དུ་རེག་པར་འགྱུར། །མྱ་ངན་འདས་པ་ཞི་བ་བསིལ་
བའི་དངོས་པོ་འཐོབ། །དེ་བས་བསོད་ནམས་བྱས་པས་ཆོག་པར་སུ་ཞིག་འཛིན། །
བདུད་རྩིའི་ཆོས་ཉན་པས་ཀྱང་ཆོག་པར་སུ་ཞིག་འཛིན། ། སྐྱེ་བོ་མེད་པའི་ནགས་
གནས་ཆོག་པར་སུ་ཞིག་འཛིན། །སེམས་ཅན་དོན་བྱ་བས་ཀྱང་ཆོག་པར་སུ་ཞིག་
འཛིན། །ཞེས་གསུངས་ཤིང་སྐད་ཅིག་དེ་ལ་སངས་རྒྱས་ཀྱི་རོལ་བ་དཔག་ཏུ་མེད་པ་
མཛད་དེ། དེ་དག་ནི་བསྐལ་པར་ཡང་བརྗོད་པར་མི་ལང་ངོ༌། །ཕྱོགས་བཅུའི་
འཇིག་རྟེན་མཐའ་ཡས་མུ་མེད་གྱུར་པ་རྣམས། ། ཞིང་གི་ཡོན་ཏན་རྒྱ་མཚོའི་བཀོད་
པ་རྨད་བྱུང་བ། །རྒྱལ་སྲས་རྒྱ་མཚོས་ཀུན་ ཏུ་བཟང་པོའི་མཆོད་སྤྲིན་རྣམས། །
ཀུན་ཏུ་མཆོད་ཅིང་ཆོས་ཚུལ་རྒྱ་མཚོ་མཐའ་ཡས་པ། ། ཞིང་རྣམས་ཀུན་ཏུ་གསལ་
བར་གྱུར་པ་བརྗོད་མི་ནུས། །འཇིག་རྟེན་སྒྲོན་མ་མཚུངས་པ་མེད་འདི་དུས་འདིར་
བྱུང༌། །
zan | མི་ 7 1 ཀོ་ལའི
1:| ༈ དེ་ལྟར་བཅོམ་ལྡན་འདས་མངོན་པར་རྫོགས་པར་སངས་རྒྱས་ནས་འཇིག་
རྟེན་དུ་ཆོས་ཀྱི་འཁོར་ལོ་བསྐོར་བར་བཞེད་དེ། འདིར་བསྡུས་པའི་ཚུལ་གྱིས་
སྨྲས་པ། རྣམ་འདྲེན་དེ་ལྟར་སངས་རྒྱས་ནས། ། ཤིང་དབང་དྲུང་དུ་བདུན་ཕྲག་
བཞུགས། ། སྟོང་གསུམ་ཀུན་ཏུ་འཆག་པ་དང་། ། ཤིང་ལ་གཟིགས་ཤིང་བཞེད་པར་
མཛད། །རྒྱ་མཚོའི་མཐས་གཏུགས་ཞབས་ཀྱིས་བཅགས། །བཏང་བཟུང་གནས་
ན་བཞུགས་པ་དང༌། །ནྱ་གྲོ་དྷ་ཡི་ཤིང་དྲུང་བཞུགས། ། ཤིང་རྒྱལ་སྒྲོལ་ རྒྱུའི་དྲུང་
འདུག་པ། །དེ་ལྟར་བདུན་ཕྲག་བདུན་གྱི་བར། །འཛམ་བུའི་གླིང་འདིར་ཚུལ་འདི་
སྣང་། །མཐུ་ཆེན་རྨད་བྱུང་བྱང་ཆུབ་སྤྱོད་མཆོག་རབ་བསྟན་པ། །བདུན་ཕྲག་
དང་པོ་ཤིང་དབང་དྲུང་དུ་རྒྱལ་པའི་སྲས། ། ཀུན་ཏུ་བཟང་པོས་ཞིང་མཆོག་རྒྱ་
མཚོའི་རྣམ་ཐར་བསྟེན། །རྒྱལ་ཆེན་རིགས་བཞི་སུམ་ཅུ་རྩ་གསུམ་མཚེ་མ་དང༌། །
717



དགའ་ལྡན་འཕྲུལ་དགའ་གཞན་འཕྲུལ་དབང་བྱེད་གནས་རྣམས་སུ། །བདུན་ཕྲག་
བདུན་དུ་རྒྱལ་བའི་དཀྱིལ་འཁོར་རབ་སྣང་སྟེ། ། ཕྱོགས་བཅུའི་དཀྱིལ་འཁོར་རྒྱལ་
སྲས་རྒྱ་མཚོ་ལེགས་འདུས་པས། །རྣམ་ཐར་ཆོས་ཚུལ་རྒྱ་མཚོའི་བཀོད་པ་བསྟན་
མཛད་ཅེས། །ཚུལ་འདི་རྒྱལ་བས་བསྟན་པར་གྱུར་ཅེས་མདོ་ལས་གྲགས། །དེ་ཚེ་
ག་གོན་བཟང་པོས་ཀྱང་། ། ཐོག་མར་རྒྱལ་བ་མཆོད་ཅེས་གྲག །དེ་ཚེ་རྒྱལ་པོ་
བཞི་པོ་ཡིས། །དད་པས་རྒྱལ་ལ་ལྷུང་བཟེད་ཕུལ། །ཚོང་པ་རྣམས་ལ་ཤིས་བརྗོད་
ཅིང༌། ། རྒྱལ་བའི་དབང་པོར་ལུང་ཡང་བསྟན། །དེ་ནས་བཅོམ་ལྡན་འདས་འདི་
སྙམ་དུ་དགོངས་ཏེ། ཀྱེ་མ་ངས་ཐོབ་པའི་ཆོས་འདི་ནི་ཟབ་པ་རྟོག་གེའི་སྤྱོད་ཡུལ་
ལས་འདས་པ་ཡིན་ན། འདི་ལྟར་འཇིག་རྟེན་པ་དག་གིས་རྟོགས་པར་དཀའ་
ཞིང༌། ཚངས་པ་ལ་མཆོག་ཏུ་འཛིན་ན་དེས་ མངོན་པར་མ་བསྐུལ་གྱི་བར་དུ་
བསྟན་པར་མི་བྱའོ་སྙམ་དུ་དགོངས་ནས་གསུངས་པ། ༧ ཟབ་ཞི་སྤྲོས་བྲལ་འོད་
གསལ་འདུས་མ་བྱས། །བདུད་རྩི་ཆོས་ནི་བདག་གིས་ཐོབ་པར་གྱུར། །བདག་གིས་
བསྟེན་ཀྱང་གཞན་གྱིས་མི་ཤེས་ཏེ། ། མི་སྨྲ་ནགས་འདབ་གནས་པར་བྱའོ་སྙམ། །
ཞེས་བྱ་བ་ལ་སོགས་པ་གསུངས་ནས་འོད་ཆེན་པོས་ཀྱང་འཇིག་རྟེན་གྱི་ཁམས་འདི་
སྣང་བར་མཛད་དོ། །དེའི་ཚེ་ཚངས་པ་གཙུག་ཕུད་ཅན་གྱིས་དེ་བཞིན་གཤེགས་པ་
ཐུགས་ལས་ཆུང་ངུར་བཞུགས་པ་ཤེས་ཏེ། སྐད་ཅིག་དེ་ལ་ཚངས་པ་འབུམ་ཕྲག་
དུ་མ་དང་ལྷན་ཅིག་ཏུ་དེ་བཞིན་གཤེགས་པའི་ཞབས་ལ་ཕྱག་འཚལ་ཏེ་ལན་གཉིས་
ལན་གསུམ་གྱི་བར་དུ་གསོལ་བ་བཏབ་པ། | མ་ག་དྷ་འདིར་སྔོན་ཆད་ཆོས་བྱུང་
བ། ། དག་པ་མ་ལགས་དྲི་མར་བཅས་པར་རྟོགས། །བདུད་རྩི་ཆོས་ཀྱི་སྒོ་ནི་ཕྱེ་
མཛོད་ལ། ། དྲི་མ་མེད་པ་རྟོགས་པ་བཤད་པར་མཛོད། ། ཅེས་པ་ལ་སོགས་པས་
བསྐུལ་བ་དང༌། བཅོམ་ལྡན་འདས་ཀྱིས་ ཡེ་ ཤེས་ ཀྱི་ སྤྱན་ གྱིས་ གཟིགས་ནས།
ཁ་ཅིག་ནི་ལོག་པ་ཉིད་དུ་གཟིགས། ཁ་ཅིག་ནི་ཡང་དག་པ་ཉིད་དུ་ངེས། ཁ་
ཅིག་ནི་མ་ངེས་པར་གཟིགས་ནས། ། མ་ངེས་པ་རྣམས་ལ་བརྩེ་བ་བསྐྱེད་དེ་བཀའ་
སྩལ་པ། ཚངས་པ་འཇིག་རྟེན་ཡུལ་གྱི་སེམས་ཅན་གང༌། །རྣ་བ་ལྡན་ཞིང་དད་
718



དང་ལྡན་གྱུར་ལ། །མི་ཚེ་འདུ་ཤེས་རྟག་ཏུ་ཆོས་ཉན་པས། །དེ་དག་ལ་ནི་བདུད་
རྩིའི་སྒོ་དབྱེའོ། །ཞེས་གསུངས་ཏེ། ཚངས་པ་དང་བཅས་པ་རྣམས་དགའ་ཞིང་
མགུ་ནས་མཆོད་ཅིང་བསྟོད་དེ་རང་གི་གནས་སུ་སོང་ངོ་། ། དམ ཁོ་ལ
ཏེ། ༈ དེ་ནས་བཅོམ་ལྡན་འདས་ཀྱིས་ཐོག་མར་དྲང་སྲོང་ལྷུང་བ་རི་དྭགས་ཀྱི་
གནས་སུ་བྱོན་ཏེ། ལྔ་སྡེ་བཟང་པོ་ཡོངས་སུ་སྨིན་པར་མཛད་དེ་ཚུར་ཤོག་གི་
བསྙེན་པར་རྫོགས་པར་མཛད་དེ། ཆོས་སྟོན་པར་བཞེད་པ་ན། སྔོན་གྱི་དེ་
བཞིན་གཤེགས་པ་རྣམས་ཀྱིས་ཆོས་ཀྱི་འཁོར་ལོ་བསྐོར་བའི་ཕྱོགས་དེར་རིན་པོ་ཆེ་
སྣ་བདུན་ལས་གྲུབ་པའི་ཁྲི་སྟོང་བྱུང་བར་གྱུར་ཏེ། སྔོན་གྱི་དེ་བཞིན་གཤེགས་པ་
རྣམས་ལ་གུས་པ་མཛད་པའི་ཕྱིར། ཁྲི་གསུམ་ལ་བསྐོར་བ་མཛད་ནས་སེང་གེ་
ལྟར་བག་ཚ་བ་མི་མངའ་བར་ཁྲི་བཞི་པ་ལ་སྐྱིལ་མོ་དཀྲུང་བཅས་ནས་འདུག་གོ །
དེའི་ཚེ་འོད་ཟེར་གྱིས་སྟོང་གསུམ་གྱི་སྟོང་ཆེན་པོའི་ཁམས་ཐམས་ཅད་སྣང་བར་
མཛད་ནས། ཕྱོགས་བཅུའི་བྱང་ཆུབ་སེམས་དཔའ་རྣམས་དང་། ལྟ་ཚད་མེད་
པ་རྣམས་བསྐུལ་ཞིང་འདུས་པར་གྱུར་ཏེ། དེ་ཐམས་ཅད་ལ་འཕགས་པའི་བདེན་
པ་བཞི་ལ་བརྩམས་ནས་ལན་གསུམ་དུ་རྣམ་པ་བཅུ་གཉིས་ཀྱི་ཆོས་ཀྱི་འཁོར་ལོ་
བསྐོར་རོ། ། མི་མཆོག་སེང་གེས་སེང་གེའི་སྒྲ་བསྒྲགས་པས། ། དེ་ཚེ་ས་འདི་འདི་
ལྟར་རྣམ་དྲུག་གཡོས། །བྱེ་བ་དྲུག་ཕྲག་དྲུག་ཅུའི་འོད་ཟེར་འགྱེད། །ངན་འགྲོའི་
འགྲོ་རྣམས་ཀུན་ཏུ་བསིལ་བར་མཛད། ། རྒྱལ་སྲས་མཐུ་ཆེན་དུ་མ་མངོན་པར་
ལྷགས། ། རྒྱལ་བ་གང་ཚེ་འཁོར་ལོ་བསྐོར་གྱུར་པ། ། རྒྱལ་བའི་སྲས་རྣམས་དེ་ཚེ་
མིག་རྙེད་ཅིང༌། །རྒྱལ་སྲས་ལྔ་སྡེ་དེ་ཚེ་དགྲ་བཅོམ་གྱུར། །དེ་ཚེ་ལྔ་སྡེའི་མིག་རྙེད་
ཅིང་། །ཟག་པ་ཟད་པར་གྱུར་ཅེས་གྲགས། །གྲགས་པ་གང་པོ་བ་ལང་བདག།
གྲོང་ཁྱེར་ཁྱེའུ་ལྔ་བཅུ་དང༌། །ཐོག་མར་དགྲ་བཅོམ་དྲུག་ཅུ་བྱུང་། །དེ་ནས་ལྟེང་
རྒྱས་གྲོང་ཁྱེར་དུ། །དྲུག་ཅུ་སྡེ་ཡི་ཚོགས་བརྟུལ་ཞིང་། ། ལེགས་སྐྱེས་མ་སོགས་
གདམས་པ་མཛད། །དེ་ནས་ལྟེང་རྒྱས་འོད་སྲུངས་ལ་སོགས་པ། །བརྒྱ་ཕྲག་བཅུ་
རྣམས་རབ་ཏུ་བྱུང་བར་གྱུར། །དེ་དག་དོན་དུ་རྒྱལ་བས་སྣང་མཛད་པ། ། ཆོ་
719



འཕྲུལ་གསུམ་གྱིས་འཕགས་པའི་ལམ་ལ་བཀོད། །ག་ཡ་གོ་ན་རྒྱལ་པོའི་ཁབ་ཏུ་
བྱོན། །གཟུགས་ཅན་སྙིང་པོ་ལ་སོགས་སྐྱེ་བོའི་ཚོགས། །རབ་རིབ་བསལ་ནས་ཆོས་
ཀྱི་མིག་བསྟན་མཛད། ། ཉེ་རྒྱལ་དང་ནི་པད་ནས་སྐྱེས། ། འཁོར་དང་བཅས་པ་
རབ་བྱུང་ཞིང༌། ། མོའུ་གལ་བུ་དང་ཤཱ་རིའི་བུ། ། རྫུ་འཕྲུལ་ཤེས་རབ་ལྡན་མཆོག་
ཏུ། །དེ་ཡི་ཚེ་ན་གྲགས་པར་གྱུར། ། དེ་ནས་སེར་སྐྱའི་གྲོང་ཁྱེར་དུ། །རྫུ་འཕྲུལ་
ཆེན་པོས་ཉེར་བྱོན་ནས། །ཤཱཀྱའི་ཚོགས་རྣམས་འདུལ་བར་མཛད། །ཤཱཀྱ་བཟང་
ལྡན་ནམ་གྲུ་དང༌། །མ་འགགས་པ་དང་ལྷས་སྦྱིན་སོགས། ། ཤཱཀྱའི་ཚོགས་རྣམས་
རབ་ཏུ་བྱུང༌། །དེ་ཚེ་གསོལ་བཞིའི་ལས་མཛད་གྱུར། །གཞན་ཡང་ཉེ་བར་འཁོར་
སོགས་པ། ། གྲོང་ཁྱེར་བྱེ་བས་བརྒྱན་པའི་ཡུལ། །ཀུན་ཏུ་ཚངས་སྤྱོད་རྒྱ་ཆེན་་་་
གྲགས། །དེ་ཚེ་བསླབ་ཚིག་རབ་བཅས་ཤིང༌། །ཞི་དང་དུལ་དང་སྡོམ་པའི་དོན། །
འདོད་པའི་གཉེན་པོར་རབ་གྱུར་པ། ། སྟོང་ཕྲག་ཉི་ཤུ་རྩ་གཅིག་གི # །ཚངས་པའི་
འཁོར་ལོ་བསྐོར་ཞེས་གྲགས། ། རྒྱལ་པོའི་ཁབ་ཀྱི་རི་བོ་ཉམས་དགའ་བར། ། སྣ་
ཚོགས་ལྗོན་པའི་ཚོགས་ཀྱིས་རབ་གང་ཞིང་། །བྱ་རྣམས་དུ་མ་སྒྲ་འབྱིན་ནགས་ཚལ་
ལྡན། །སྣ་ཚོགས་རི་དྭགས་འཁྲུགས་པའི་ས་ཕྱོགས་སུ། །ལྷ་དབང་མི་དབང་གཙུག་
གིས་ལེགས་མཆོད་ཅིང་། ། རྒྱས་སྲས་མཐུ་ཆེན་ལྡན་པའི་ཚོགས་རྣམས་ལ། ། ཆོས་
རྣམས་ཐམས་ཅད་ངོ་བོ་ཉིད་མེད་པར། ། སྟོན་མཛད་རྨད་བྱུང་བླ་ན་མེད་པའི་
གསུང་།། ངག་ཚིག་དྲི་མེད་མདོ་སྡེ་རྒྱ་མཚོའི་ཚོགས། ། སྡུག་བསྔལ་བསྒྲལ་ཕྱིར་
འགྲོ་ལ་སྙིང་བརྩེའི་ཕྱིར། ། སྟོང་ཕྲག་ཉི་ཤུ་རྩ་གཅིག་རྣམ་གྲངས་ཀྱི། །ཟབ་ཅིང་ཞི་
བར་སྟོན་བྱེད་འཁོར་ལོ་བསྐོར། །འདི་དག་སེང་གེའི་སྟོང་ཉིད་སྒྲ་དག་གིས། །
བདག་ལྟའི་རི་དྭགས་ཚོགས་རྣམས་བཅོམ་ཞེས་གྲགས། ། དེ་ཚེ་མཉན་ཡོད་ས་
ཕྱོགས་སུ། ། མུ་སྟེགས་ཚོགས་རྣམས་འདུལ་བྱའི་ཕྱིར། ། སྣ་ཚོགས་ཚུ་འཕྲུལ་ལམ་
དག་གིས། །ཆོ་འཕྲུལ་ཆེན་པོ་བསྟན་པར་མཛད། །ཡུལ་དེ་མེ་དག་ཅེས་བྱ་བར། །
ལྷ་ལས་བབས་པ་བཟང་པོ་མཛད། །སུམ་ཅུ་རྩ་གསུམ་དག་ཏུ་ཡང་། །ཆོས་ཉིད་ལ་
ནི་བརྒྱ་བྱིན་སྦྱར། ། སྣ་ཚོགས་ལྷ་དང་མི་རྣམས་ཀྱི། ། ཕན་བདེའི་འབྲས་བུ་རྩོལ་
720



བར་མཛད། །དེ་ནས་གནས་གཙང་འོག་མིན་དུ། ། ཐེག་པ་གསུམ་ལ་རྗེས་འཇུག་
པའི། ། དམ་ཆོས་སྔགས་ཀྱི་འཁོར་ལོ་ནི། ། རྣལ་འབྱོར་ཚུལ་ལ་བརྟེན་པས་་་་་
བསྐོར། ། མི་བཟད་གདུག་པ་རྩོད་པའི་དུས་ལ་བབ་པའི་ཚེ། །རྩོད་ལྡན་མི་རྣམས་
རྡོ་རྗེའི་ཐེག་ལ་འཇུག་འགྱུར་ཞེས། ། དེ་ནས་རྒྱལ་སྲས་གསང་བའི་མངའ་བདག་
མཆོག་རྣམས་དང་། ། ལྷ་དང་མི་ལ་བླ་ན་མེད་པའི་ཐེག་པ་མཆོག །དཔལ་ལྡན་
རྒྱུ་སྐར་དམ་པ་དང་པོའི་དཀྱིལ་འཁོར་དུ། །བླ་ན་མེད་པའི་ལམ་མཆོག་དཔལ་དང་
ལྡན་པ་བསྟན། །རྩྭ་ཅན་ཡུལ་དུ་གྱད་ཀྱི་ཚོགས་རྣམས་ཉེར་བཏུལ་ནས། ། ཐ་མའི་
ཆོས་རྣམས་སཱ་ལ་ཟུང་གི་གནས་སུ་བསྟན། །དེ་བཞིན་ལྷ་དབང་ཀླུ་དབང་དྲི་ཟ་མི་
འམ་ཅི། །མཁའ་ལྡིང་ལྷ་མིན་གདུལ་བྱ་སྣ་ཚོགས་རབ་འདུལ་བ། ། མཛད་པའི་
ཆོས་ཚུལ་དཔག་མེད་རྣམ་ཐར་རྒྱ་མཚོ་ནི། །དོན་དམ་རྣམ་ངེས་ཆོས་སྒོ་སྟོང་ཕྲག་
ཉི་ཤུ་གཅིག །རྡོ་རྗེའི་སྔགས་ཚུལ་ཆོས་སྒོ་ཉི་ཁྲི་ཆིག་སྟོང་དང༌། །བརྒྱད་ཁྲི་བཞི་
སྟོང་དམ་ཆོས་འཁོར་ལོ་བསྐོར་གྱུར་པས། །དཔག་མེད་མཁའ་མཉམ་སེམས་ཅན་
གྲངས་རྣམས་དེ་སྙེད་པ། །འདུལ་བའི་འཕྲིན་ལས་གདུལ་བྱ་གདུལ་བྱེད་འདྲེས་པ་
བཞིན། ། པདྨའི་ཚལ་ལ་ཉི་མའི་འོད་ཟེར་བཞིན་དུ་འཇུག །དེ་བས་འདིར་ནི་
བསྐལ་མང་སྤྱོད་པ་རབ་སྤྱད་པའི། །དོན་དེ་གསལ་བར་ཡོངས་སུ་རྫོགས་པར་གྱུར་
པ་སྙམ། ། དེ་ལྟར་ན་བཅོམ་ལྡན་འདས་ཀྱི་འཕྲིན་ལས་དང་། དམ་པའི་ཆོས་
བསམ་གྱིས་མི་ཁྱབ་ཅིང༌། སེམས་ཅན་ཀྱང་མཐའ་ཡས་པའི་ཕྱིར། དམ་པའི་
ཆོས་ཀྱི་སྒོ་དང་མཛད་པ་དང་འཕྲིན་ལས་བསྟན་པའང་བསམ་གྱིས་མི་ཁྱབ་བོ། །
ཀྱིས » ༈ དེ་ནས་བཅོམ་ལྡན་འདས་སྙིགས་མ་ལྔ་དང་ལྡན་པའི་སེམས་ཅད་རྣམས་
ལ་འདུལ་བར་བྱེད་པའི་སྒོ་གཟིགས་ཤིང༌། ཐམས་ཅད་མཁྱེན་པའི་སྐུ་མངོན་དུ་
སྣང་བར་མི་ནུས་པའི་གདུལ་བྱ་རྣམས་ཕལ་ཆེ་བར་གྱུར་པའི་དབང་གིས་ཡོངས་སུ་
མྱ་ངན་ལས་འདའ་བ་སྟོན་པར་མཛད་དེ། དཔྱིད་ཟླ་འབྲིང་པོའི་ཚེས་བཅོ་ལྔའི་
ཉིན་པར་ཡོངས་སུ་མྱ་ངན་ལས་འདའ་བར་ཉེ་བ་ན། གསུང་ཆེན་པོས་སྲིད་པའི་
རྩེ་མོ་མན་ཆད་ཁྱབ་པར། |་དེང་དེ་བཞིན་གཤེགས་པ་དགྲ་བཅོམ་པ་ཡང་དག་
721



པར་རྫོགས་པའི་སངས་རྒྱས་སྐྱེ་བོ་རྣམས་ལ་ཐུགས་བརྩེ་བ་ ཅན་ སེམས་ ཅན་གྱི་
སྐྱབས་དང་དཔུང་གཉེན་དུ་གྱུར་པ་དེ་ཡོངས་སུ་མྱ་ངན་ལས་འདའོ། །གང་ཐེ་ཚོམ་
དང་སོམ་ཉིས་སུ་གྱུར་པ་དག་ཞུ་ཞིང་གསོལ་བའི་དུས་ལ་བབ་བོ་ཞེས་ཡོངས་སུ་
བསྒྲགས་པར་གྱུར་ཏོ། །དེ་ཚེ་འོད་ཟེར་བྱེ་བ་ཕྲག་དྲུག་ཅུ། །བྱེ་བ་ཕྲག་བརྒྱའི་འོད་
ཟེར་བྱེད་པ་རྣམས། །ཟིལ་གྱིས་ མནན་ཞིང་འོག་མིན་མཐས་ གཏུགས་ པར། །
གསལ་བྱས་འགྲོ་བའི་ཚོགས་རྣམས་ཐམས་ཅད་ཀུན། ། མྱ་ངན་རླུང་གིས་བསྐྱོད་
པར་གྱུར་པ་ལས། ། རྒྱ་མཚོའི་གྲུ་ཆེན་བཞིན་དུ་ལུས་གཡོས་ཤིང༌། ། མྱ་ངན་རླབས་
ཀྱི་སྒྲ་གྲག་ཆིལ་ཆིལ་གྱིས། །དུས་གཅིག་ཆོ་ངེས་ངུ་ཞིང་འདི་སྐད་སྨྲ། །ཀྱེ་མའོ་ཤིན་
ཏུ་བྱམས་པའི་ཕ་མ་འདྲ། །ཀྱི་ཧུད་ཀྱི་ཧུད་མྱ་ངན་འདའ་ཞེས་གྲག །སླན་ཆད་
རྒྱལ་བ་མཆོག་དེ་མཐོང་མི་འགྱུར། ། དེ་བས་མྱུར་དུ་དེང་འདིར་རིངས་པར་་་
འདོང། །ཞེས་བྱ་བ་ལ་སོགས་པ་སྨྲས་ནས། དེ་བཞིན་གཤེགས་པ་ལ་སེམས་པའི་
ཡིད་ཀྱིས་རིངས་པ་རིངས་པར་རྩྭ་མཆོག་གི་གྲོང་ཁྱེར་ག་ལ་བ་དེར་སོང་སྟེ། དེའི་
ཚེ་དགེ་སློང་གི་དགེ་འདུན་བརྒྱ་སྟོང་ཕྲག་དུ་མ་དང༌། དགེ་སློང་མ་ཁྲི་ཕྲག་དྲུག་
ཅུ་སྙེད་དང༌། ཀླུ་འབུམ་ཕྲག་ཇི་སྙེད་ཀྱི་བྱང་ཆུབ་སེམས་དཔའ་རྣམས་དང༌།
དགེ་བསྙེན་དང༌། དགེ་བསྙེན་མ་ཚད་མེད་པ་རྣམས་དང༌། སྐྱེ་བོའི་ཚོགས་
ཚད་མེད་པ་རྣམས་དང༌། འོག་མིན་གྱི་ལྷའི་མཐའ་གཏུགས་པ་མི་དང་མི་མ་ཡིན།
པ་ཐམས་ཅད་དེ་བཞིན་གཤེགས་པ་ཡོངས་སུ་མྱ་ངན་ལས་འདའ་བ་ཤེས་ནས་ཅི་
ལྟར་འབྱོར་པའི་མཆོད་པའི་ཁྱད་པར་དཔག་ཏུ་མེད་པ་དང་བཅས་པས་སཱ་ལ་ཟུང་
གི་གནས་དེ་ཉིད་དུ་ལྷགས་སོ། །དེའི་ཚེ་ཐམས་ཅད་དང་ལྡན་པའི་འཁོར་ལ་དེ་
བཞིན་གཤེགས་པས་ཆོས་ཀྱི་སྒོ་ཚད་མེད་པ་བསྟན་ཅིང་བྱང་ཆུབ་སེམས་དཔའ་
ཆེན་པོ་འདུས་པ་དཔག་ཏུ་མེད་པ་ལ་སོགས་པ་འཁོར་འདུས་པ་ ཐམས་ ཅད་ལ་
ཡོངས་སུ་སྨིན་པའི་བྱ་བ་མཛད་ཅིང་། བཙུན་དེས་སྦྱོར་བའི་ཞལ་ཟས་ཀྱི་ཐ་མ་ལ་
གསོལ་བར་མཛད་ནས། དྲི་ཟའི་རྒྱལ་པོ་རབ་དགའ་དང༌། ཀུན་ཏུ་རྒྱུ་ རབ་
བཟང་ལ་སོགས་པའི་གདུལ་བྱའི་ཐ་མ་རྣམས་བཏུལ་བ་བསྟན་ནས། ། ཀུན་དགའ་
722



བོ་ལ་བཀའ་སྩལ་པ། ཤིང་སཱ་ལ་ཟུང་གི་བར་དུ་དེ་བཞིན་གཤེགས་པའི་གཟིམས་
ཁྲི་ཤོམས་ཤིག དེ་ནས་དེའི་ཚེ་ཀུན་དགའ་བོས་མྱ་ངན་བྱེད་ལ་སྨྲེ་སྔགས་འདོན་
ཞིང་མཆི་མས་བརྣངས་ལ་ངུ་ཞིང་གདོང་ལ་མཆི་མ་འཛག་བཞིན་དུ་ཤིང་སཱ་ལ་ཟུང་
གི་བར་དུ་བཅོམ་ལྡན་འདས་ཀྱི་སེང་གེའི་གཟིམས་ཁྲི་བཤམས་སོ། །དེའི་ཚེ་ཚིགས་
སུ་བཅད་པ་འདི་དག་སྨྲས་སོ། ། ཐུབ་ཆེན་སེང་གེའི་གཟིམས་ཁྲི་ནི། ། བཤམས་
པའི་ཐ་མ་དེང་ལགས་ཏེ། ། མི་མཆོག་སེང་གེའི་གཟིམས་ཁྲི་ནི། ། སླན་ཆད་་་༌་
བཤམས་དུ་མ་མཆིས་སོ། ། མི་མཆོག་མྱ་ངན་འདས་གྱུར་ཅིང་། །འཇིག་རྟེན་
མགོན་པོ་འདས་པ་ན། །སཱ་ལ་མཛེས་ཚལ་སྟོངས་པ་ཡི། །ཁྲོད་འདིར་བདག་གིས་
ཅི་ལྟར་བལྟ། ། གང་ཞིག་སཱ་ལའི་ལྗོན་ཚལ་ན། ། ཡུན་རིངས་གཉུག་མར་གནས་
པའི་ལྷ། ། དེས་ནི་རྣམ་འདྲེན་མ་ མཐོང་ན། ། སློན་ཆད་ཅི་ལྟར་གནས་པར་་་་་
འགྱུར། །ཀྱེ་མའོ་འདུ་བྱེད་མི་རྟག་སྟེ། །སྒྱུ་མ་རྨི་ལམ་ལྟ་བུ་ལགས། །འདི་འདྲའི་
སྟོན་པ་དཔའ་བོ་ཡང་། །འདི་ཉིད་དུ་ནི་འདའ་བར་འགྱུར། །དེ་ནས་བཅོམ་ལྡན་
འདས་ཁྲི་དེ་ཉིད་ལ་སེང་གེའི་སྟབས་ཀྱིས་གཟིམས་མ་ཐག་ཏུ་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་རྣམ་པ་དྲུག་ཏུ་གཡོས་ཤིང་དེ་བཞིན་གཤེགས་པ་
རྣམས་ཀྱི་སྤྱོད་ཡུལ་དུ་གྱུར་པའི་བསམ་གཏན་གྱི་རྣམ་པར་ཐར་པ་བསྟན་ནས་
ཡོངས་སུ་མྱ་ངན་ལས་འདའ་བ་ཆེན་པོས་ཡོངས་སུ་མྱ་ངན་ལས་འདས་སོ། །དེ་ཚེ་
འགྲོ་བའི་ཚོགས་རྣམས་ཀུན། །འཇིག་རྟེན་ཉི་མ་ནུབ་བོ་ཞེས། །ཀུན་ཏུ་སྨྲེ་སྔགས་
འདོན་པའི་སྒྲ། ། རྒྱ་མཚོ་ཅ་ཅོ་འབྱིན་པ་བཞིན། །སྒྲ་ཆེན་མངོན་པར་གྲོགས་པར་
གྱུར། ། སྣ་ཚོགས་མཆོད་པའི་ཚོགས་རྣམས་ཀྱིས། ། སྤྲིན་གྱིས་ས་སྟེངས་ཁྱབ་པར་
བྱས། །དེ་ཚེ་དད་པའི་སེམས་ཀྱིས་ནི། །མཆི་མའི་ཐིགས་པ་ཆར་བཞིན་བབ། །ཁ་
ཅིག་ལྕུག་ཕྲན་བཅད་པ་བཞིན། །ས་སྟེངས་མངོན་པར་འགྱེལ་བར་གྱུར། །ལྷ་དང་།
མི་རྣམས་སོ་སོ་ནས། །ཉམ་ཐག་ང་རོའི་སྒྲ་འབྱིན་ཅིང་། །མི་རྟག་སྡུག་བསྔལ་སྟོང་
པ་དག །བདག་མེད་དོན་ལ་བལྟ་བར་གྱུར། ། དེ་ལྟར་འཇིག་རྟེན་ཁྱབ་པར་
སྣང༌། །དེ་ཚེ་སྟོང་གསུམ་རི་དང་ས་ཆེན་རྣམས། །མི་བཟོད་བཞིན་དུ་གཡོས་པར་
723



གྱུར་པ་འདྲ། །ལྗོན་ཤིང་ནགས་ཚལ་མེ་ཏོག་རྒྱས་པ་རྣམས། །དགའ་བ་བཞིན་དུ་
གཡོ་ཞིང་བརྒྱལ་བ་བཞིན། །ལོ་མ་མེ་ཏོག་རབ་གསལ་འབྲས་བུའི་ཚོགས། ། སྤྲིན་
ཕུང་རླུང་གིས་བསྐྱོད་པར་གྱུར་བ་བཞིན། །ནམ་མཁའི་ངོས་ཀུན་ཁྱད་པར་དུས་
གཅིག་བྱུང༌། ། རྒྱལ་བའི་ཆོས་ཚུལ་ཟབ་མོ་སྟོན་པ་ཡི། ། ཚུལ་རྣམས་མངོན་སུམ་
གསོལ་བར་བྱས་པ་འདྲ། །སྣ་ཚོགས་ལྷ་དང་མི་ཡི་རོལ་མོ་རྣམས། ། སྐྱེ་བོའི་ངག་
དང་ལྷན་ཅིག་འབྲེལ་བ་བཞིན། །ས་སྟེངས་དེ་ཚེ་ཅ་ཅོ་འབྱིན་པར་གྱུར། །བཅོམ་
ལྡན་འདས་ནི་སྔོན་གྱི་སྨོན་ལམ་གྱིས། །བདག་ཅག་ཕྱི་རུ་མི་མཇེད་འཇིག་རྟེན་
གཤེགས། །ཚད་མེད་དབང་དུ་གྱུར་པའི་གནས་བཅས་ནས། །འཕོངས་པ་ཆོས་
འདོད་འགྲོ་བ་རྣམས་ཀྱང་བཏུལོ། །བཅོམ་ལྡན་སེམས་ཅན་རྣམས་ལ་བྱམས་པའི་
ཡུམ། །ལྷ་རི་འཕོངས་པའི་མགོན་མ་མཆིས་པར་གྱུར། ། ཀྱི་ཧུད་འགྲོ་བའི་དགེ་
བའི་མྱུ་གུ་ཡང༌། །སྐྱེ་བའི་ཆར་ནི་འབབ་པའི་དུས་མ་མཆིས། །འཇིག་རྟེན་སྟོངས་
སོ་ད་ནི་ཅི་ལྟར་བགྱིད།།སེམས་ཅན་ཡང་དག་ཡེ་ཤེས་མིག་མདོངས་སོ། །ཀྱི་ཧུད་
ཅི་ཕྱིར་འཇིག་རྟེན་ངན་པ་འདི། །བཅོམ་ལྡན་བདག་ཅག་སྤངས་ནས་མྱ་ངན་
འདའ། །ཞེས་བྱ་བ་ལ་སོགས་པའི་སྨྲེ་སྔགས་དུ་མ་སྨྲ་ཞིང་ཐམས་ཅད་ཀྱིས་རིམ་གྲོ་
བསྐྱེད་དེ་མཆོད་པའི་ཁྱད་པར་གྲངས་མེད་པ་དག་གིས་མཆོད་ནས། འོད་སྲུངས་
ཆེན་པོ་ལ་སོགས་པ་རྣམས་ཀྱིས་ཀྱང་ཉེ་བར་སོང་ནས་མཆོད་པ་ཆེན་པོ་བྱས་ཏེ།
དེ་ཚེ་དཔག་མེད་ཐུགས་རྗེ་ཡི། ། སྟོབས་ལས་བྱུང་བའི་མེ་འོད་ཀྱིས། ། ཕྱོགས་་་་
བཅུའི་དཀྱིལ་འཁོར་གསལ་མཛད་དེ། །ཐུགས་རྗེའི་སྟོབས་ཀྱི་སྐུ་གདུང་རྣམས། །
ཡུངས་འབྲུ་ཙམ་དུ་སྣང་བར་གྱུར། ། དེ་ནས་དགེ་སློང་མ་འགགས་པས། ། སྐུ་
གདུང་ཐལ་བར་བཅས་པ་རྣམས། །སོ་སོར་བྱིན་ཏེ་མཆོད་པར་གྱུར། ། སྐྱེས་བུ་
མཆོག་དེའི་མཆེ་བ་བཞི། །བརྒྱ་བྱིན་དང་ནི་སྒྲ་སྒྲོགས་ཀླུ། །ཚིག་འཛིན་ཀ་ལིང་
རྒྱལ་པོ་ཡི། ། ཉེ་བར་མཆོད་པའི་འོས་སུ་གྱུར། ། སེར་སྐྱའི་ རྒྱལ་ པོ་ ཤོག་རིགས་
དང༌། །མ་སྐྱེས་དགྲ་དང་ཡངས་པ་ཅན། །བྱི་ནུ་ཐ་དང་ཚ་ལ་ཀ། ཀཱ་ཤི་ཀ་ཡི་
རྒྱལ་པོ་རྣམས། །ཁྱབ་འཇུག་གླིང་གི་བྲམ་ཟེ་སོགས། །རྒྱལ་བའི་རིང་བསྲེལ་རྩོད་
724



པར་གྱུར། །དེ་ཚེ་བྲམ་ཟེ་བྲེ་འོ་ཡིས། །མཉམ་པར་བགོས་ཏེ་མཆོད་པ་བྱས། །སྤྱན་
ལྡན་སྐུ་གདུང་མཆོད་རྟེན་བརྒྱད་དག་ལ། །བདུན་ནི་འཛམ་བུ་གླིང་བས་མཆོད་པ་
ཐོབ། ། སྐྱེས་བུ་མཆོག་དེ་བྲེ་འོ་གང་ཞིག་ནི། །གྲོང་ཁྱེར་སྒྲ་སྒྲོགས་ཀླུ་ཡི་རྒྱལ་པོས་
མཆོད། །མྱ་ངན་མེད་རྒྱལ་སྐྱ་ནར་བུ་ཡིས་ནི། །མཆོད་རྟེན་བདུན་པོ་རྒྱ་ཆེན་སྤེལ་
བར་བྱས། །དེ་ཡི་མཐུ་ཡིས་ས་རྣམས་ཐམས་ཅད་དུ། ། རྒྱལ་བའི་མཆོད་རྟེན་ཀུན་
གྱིས་བརྒྱན་པར་གྱུར། །གསུང་རབ་དྲི་མེད་འགྲོ་ལ་ཕན་བྱེད་རྣམས། ། རྒྱལ་སྲས་
རྣམས་ཀྱིས་བསྡུ་བར་མཛད་ཅེས་གྲགས། རབ་མཁྱེན་ཐུགས་རྗེར་ལྡན་པ་སྟོབས་
བཅུའི་ཤུགས་མངའ་བ། ། ཤཱཀྱའི་རིགས་འཁྲུངས་མ་གདྷར་ནི་བྱང་ཆུབ་པ། །
ཀཱ་ཤི་ཀར་ནི་ཆོས་ཀྱི་འཁོར་ལོ་བསྐོར་གྱུར་ནས།། གྲོང་ཁྱེར་རྩྭ་ཅན་བསྟེན་ནས་
ཡོངས་སུ་མྱ་ངན་འདས། །རྩོད་པའི་དུས་ན་བརྩད་པར་བྱ་བ་རྣམས་སྤང་ཤིང་། །
དཔག་མེད་ཡོན་ཏན་དཔག་པའི་གནས་ལས་འདས་གྱུར་ཀྱང་། །གདུལ་བྱའི་བློ་
ལྟར་འདུལ་བྱེད་མཛད་པ་བསྟན་པ་འདི། །དཔའ་བོ་དཔལ་ལྡན་ཁྱོད་ཀྱིས་སྒྱུ་མ་
བསྟན་པ་སྙམ། ། དེ་བས་བདག་གིས་སྙན་ངག་མཆོད་པས་ལེགས་མཆོད་ཅིང་། །
བརྟན་པའི་སེམས་ཀྱིས་རྣམ་པ་ཀུན་ཏུ་ཕྱག་འཚལ་ལོ། །བྱང་ཆུབ་སེམས་དཔའི་
དོན་ཐམས་ཅད་གྲུབ་པའི་སྐྱེས་པའི་རབས་ཏེ་བརྒྱ་དང་གཅིག་ པའོ། ། སྡོམ་ལ།
འཕོ་དང་ ལྷུམས་ཞུགས་བལྟམས་པ་དང༌། །བཟོ་དང་རོལ་རྩེད་ངེས་འབྱུང་་་་
དང་། །དཀའ་སྤྱད་དྲུང་གཤེགས་བདུད་སྡེ་འཇོམས། །བྱང་ཆུབ་ཆོས་འཁོར་མྱ་
ངན་འདས། ། ། །
བསུ:|: ཟླ་བ་
| ༈དཔལ་ལྡན་ཐུབ་པའི་མཛད་པ་མཁའ་ལྟར་རྒྱ་ཆེ་ལ། ། ཕྱོགས་ཕྱོགས་ས་
བསམས་པས་ཉི་མའི་དཀྱིལ་འཁོར་ལྟ་བུར་སྣང་། །དེ་ནི་ཐ་དད་ཕྲིན་ལས་རྐྱེན་
གྱིས་སོ་སོར་ཤར། །ལམ་མཆོག་དཔལ་ལྡན་བརྟན་ཅིང་སེམས་ཅན་དོན་གྱུར་པ། །
རྨད་བྱུང་མཐའ་ཡས་ཡོན་ཏན་མཐུ་མངའ་གཅིག་པུ་ཡི། །འཇིག་རྟེན་འཇིག་རྟེན་
འདས་པའི་སྤྱོད་པ་བསྟན་པ་དག །དཔའ་བོ་ཞེས་བྱས་སྙན་ངག་མེ་ལོང་ཕྲེང་
མཛེས་པས། ། བརྒྱན་པར་བྱས་ཞེས་ཕྱོགས་ཕྱོགས་ཀུན་ཏུ་གསལ་བར་གྲགས། །
725



སྦྱིན་དང་ཚུལ་ཁྲིམས་བཟོད་དང་བརྩོན་འགྲུས་དོན་ལྡན་པ། །བཅུ་ཕྲག་གསུམ་
དང་བཞི་ནི་གནས་ཁང་དེར་བཞག་པ། ། རྒྱ་གར་ཡུལ་དུ་ལྔ་རིག་བློ་ལྡན་དུ་མས་
ཀྱང༌། ། སྙན་ངག་རྒྱ་མཚོ་སོ་སོའི་བློ་གྲོས་ཆུ་ཀླུང་གིས། །འགྲན་པར་མ་ནུས་ཞུམ་
ཞིང་དོར་བ་བཞིན་དུ་གྱུར། ། གངས་ཅན་ཁྲོད་འདིར་མཁས་པར་རློམ་རྣམས་སྨོས་
ཅི་དགོས།། དེ་ལྟར་དཔག་ དཀའ་ རྒྱལ་ བས་ལུང་བསྟན་ སྙན་ ངག་ མཁན། །
མཚུངས་མེད་དཔའ་བོ་ཡང་འདིར་བྱུང་བ་མ་ཡིན་ཀྱང་། །དུས་མཐར་རྒྱལ་དང་དེ་
སྲས་སྤྱོད་ལ་དད་བྱེད་པ། །རང་བྱུང་རྒྱལ་བ་མཆོག་ལ་རྡོ་རྗེ་ལྟར་བརྟན་པའི། །མི་
ཕྱེད་དད་ལྡན་བདག་གི་སྙན་ངག་བློ་གྲོས་ནི། །ཐུགས་རྗེ་ལྡན་དང་འཇམ་དབྱངས་
རྒྱལ་སྲས་མ་ཕམ་པས། །ཉེ་བར་བསྒྲུབས་པས་བཅུ་ཕྲག་དྲུག་དང་བདུན་ལྷག་
པའི། །རྨད་བྱུང་མཛད་པ་གསལ་བར་བྱས་པ་འདི་ཡིས་ནི། །ལམ་ཡངས་དྲི་མེད་
བྱང་ཆུབ་སྤྱོད་ཚུལ་གསལ་བྱེད་ཅིང༌། ། བསྟན་བཅོས་དོན་གྱི་ལུས་ཀྱང་ཡོངས་སུ་
རྫོགས་པར་འགྱུར། །དེ་བས་འདིར་ནི་བདག་གི་འབད་པ་དོན་ཡོད་པར། །འགྱུར་
བར་མཁས་མཆོག་རྣམས་ཀྱིས་བསྟེན་པར་བྱ་བའི་རིགས། །འགའ་ཞིག་འཇིག་
རྟེན་དོན་ལྡན་མིན་ཀྱང་ངག་ཚིག་སྡེབས་སྦྱོར་ལྷུར་ལེན་པ། །གཞན་དག་རྨད་བྱུང་
དོན་གྱི་རྗེས་འཇུག་འདི་ཡང་བློ་གྲོས་ལྡན་ལ་ཡོད། །གཉིས་ཀའི་ཚུལ་ལ་རྣམ་པར་
རྨོངས་གྱུར་རྣམ་དཔྱོད་མི་ལྡན་འཇིག་རྟེན་དག །འཇིག་རྟེན་སྣང་བྱེད་འོད་ཟེར་
གྱིས་ནི་རེག་པར་མི་ནུས་ སྟོབས་ཆུང་བ། ། རང་གི་ལྟ་ངན་ལྷུར་ལེན་བྱེད་པས་
གཞུང་འདི་སྨད་པར་ནུས་མ་ཡིན། ། ལུང་དང་རིགས་པའི་ གཙུག་ལག་ལམ་ལ་
འགལ་བར་གྱུར་གང་སྨད་པའི་རིགས། །འདི་ལྟར་རྨད་བྱུང་མཛད་པ་གསལ་བྱེད་
པའི། ། སྐྱེས་རབས་འདི་བྱས་ང་རྒྱལ་མཐུ་ཡིས་མིན། ། ཁེ་དང་གྲགས་པ་ལོངས་
སྤྱོད་འདོད་ཕྱིར་མིན། ། སྙིགས་དུས་རྒྱ་ཆེར་འགྱུར་སྙམ་འདི་མ་བྱས། །རྒྱལ་བའི་
སྤྱོད་འདི་འཇིག་རྟེན་རྨད་བྱུང་ལ། །ཚུལ་འདིས་ནམ་ཞིག་འགྲོ་ཕན་བྱེད་འགྱུར་
བར། །བདག་ཀྱང་འགྱུར་ཞེས་སྨོན་པའི་མཐུ་ཡིས་ནི། །བྱང་ཆུབ་སྤྱོད་མཆོག་རབ་
ཏུ་གསལ་བར་བསྟན། །དེ་ལས་བྱུང་བའི་དགེ་བ་དྲི་མ་མེད་པ་དེས། །མཐའ་ཡས་
726



འགྲོ་རྣམས་བྱང་ཆུབ་སྤྱོད་ལ་རབ་འཇུག་ཅིང༌། །ངག་ཚིག་གཟུངས་དང་ཡན་ལག་
དྲུག་ཅུའི་དབྱངས་ཐོབ་ནས། ། ཐེ་ཚོམ་གཅོད་བྱེད་རྒྱལ་བའི་དབང་པོར་འགྱུར་
བར་ཤོག ཀོ །དེ་ལྟར་སྐྱེས་པའི་རབས་ཀྱི་རྒྱུད། སློབ་དཔོན་དཔའ་བོས་མཛད་
པའི་སུམ་ཅུ་སོ་བཞི་པ་ལས། །ཕ་རོལ་ཏུ་ཕྱིན་པ་བཅུ་དང་ས་བཅུ་མཐར་ཕྱིན་པའི་
སིར་སྦྱོར་བའི་དོན་དུ་ཕྱི་མ་དྲུག་ཅུ་རྩ་བདུན་པ། མདོ་དུ་མ་ལས་བྱུང་བ། བྱང་
ཆུབ་སེམས་དཔའི་སྤྱོད་པོ། ཟབ་མོའི་མདོ་སྡེ་རྣམས་ལ་ཆོས་ཀྱི་རྗེས་སུ་འབྲང་བ།
རང་བྱུང་རྡོ་རྗེས་སྦྱར་བ་ཡོངས་སུ་རྫོགས་སོ། །བཀྲ་ཤིས་དཔལ་འབར་འཛམ་གླིང་
རྒྱུན་དུ་ཤོག། །། ། །
ལོ་གi @ 10 ་ཁ ཚེ་
༡༢ ཝ ༈ སཱ་སྟི། གང་གིས་གྲངས་མེད་བསྐལ་བར་སྙིང་སྟོབས་ཀྱི། །རྩེ་མོར་སོན་
པའི་སྤྱོད་པ་རླབས་པོ་ཆེས། །བྱང་ཆུབ་ཆེན་པོའི་གོ་འཕང་བརྙེས་མཛད་པ། །
རྒྱལ་དབང་ཉི་མའི་གཉེན་དེར་བདག་ཕྱག་འཚལ། །ལྷར་བཅས་འགྲོ་བའི་སྟོན་པ་
མི་བསླུ་བ། །ཚད་མར་གྱུར་པ་ཐུབ་དབང་ཁོ་ན་ཞེས། །ངེས་པའི་ཤེས་པ་སྙིང་ལ་
གང་འགོད་པའི། ། སྐྱེ་བོ་དེ་ཡང་ཕྱག་གི་གནས་ཡིན་ནོ། །འདི་ན་རང་རང་བླ་མར་
ཁས་འཆེ་བའི། ། སྐྱེ་བོའི་རྣམ་ཐར་ཉེ་ཚེར་ཆགས་པ་དག – །བློ་གྲོས་ངལ་བ་ཙམ་
གྱི་རྒྱུར་མཐོང་ནས། ། རླབས་ཆེན་རྒྱལ་བའི་མཛད་པ་སྙིང་ལ་དྲན། ། དེ་ཚེ་རྒྱལ་
བས་ལུང་བསྟན་པཎྜིཏ། ། སྙན་ངག་བྱེད་པོ་ཀུན་གྱི་རལ་བའི་རྩེར། །ཞབས་སེན་
འོད་རིས་འགོད་པ་དཔའ་བོ་ཡིས། ། རྟོགས་པ་བརྗོད་པ་སུམ་ཅུ་བཞི་པ་མཛད། །
དེ་ནི་འཕགས་པའི་ཡུལ་གྱི་གྲོང་བས་ཀྱང་། ། ས་སྟེང་རིན་ཆེན་གསུམ་ཞེས་གླུར་
ལེན་ན། །གངས་ཅན་སྐྱེ་བོས་རྙེད་དཀའི་རིན་ཆེན་ལྟར། །སྤྱི་བོར་ལེན་ལ་རིངས་
པ་སྨོས་ཅི་འཚལ། ། དེ་ལྟའང་བརྒྱ་ཕྲག་ཡོངས་སུ་མ་རྫོགས་པ། །འཕགས་དང་
བོད་ཀྱི་མཁས་རློམ་མ་ལུས་པས། ། མཁས་པའི་ལེགས་བཤད་དོ་ཟླར་འཇིགས་པ་
ཡིས། །ཀུན་གྱིས་རྩོམ་པས་ཁུར་ལས་བྱོལ་བར་གྱུར། ། སྐབས་དེར་རྒྱལ་བའི་མཐུ་
ཡིས་ཀརྨ་པ། །རང་བྱུང་རྡོ་རྗེ་ཞེས་བྱ་གསུང་རབ་ཀུན། ། ཅིག་ཅར་གཟིགས་པའི་
སྤྱན་རས་ཆེན་པོ་བ། །ས་གསུམ་འགྲན་ཟླ་བྲལ་བའི་སྨྲ་མཁས་བྱུང་། ། དེ་ཡིས་
727



བགྲང་ཡས་ མདོ་སྡེ་ལས་འབྱུང་བའི། ། རྒྱལ་བའི་མཛད་པ་བཅུ་ཕྲག་དྲུག་དང་
བདུན། །རང་གི་བསྐལ་པའི་ཆ་ཤས་གྱུར་ཏོ་ཞེས། ། རྟོགས་པ་བརྗོད་པ་ལྷག་མ་
སྐོང་བྱེད་གྱུར། །དེ་ནས་མཛད་པ་ཡོངས་སུ་རྫོགས་པའི་གཏམ། །དཔྱོད་ལྡན་སྙིང་
ལ་སྔོན་མེད་དགའ་སྟོན་གྱི། །ལེགས་བཤད་རིན་ཆེན་གསར་བ་འདི་སྩལ་པས། །
སྙན་ངག་གཞན་ལ་གུས་པ་ལྷོད་པར་བྱས། །འོན་ཀྱང་གླེགས་བམ་མཆོད་སྦྱིན་མ་
ཉམས་པས། ། ཕྱོགས་བཅུར་ཁྱབ་པའི་ངོ་མཚར་མ་སྤེལ་ན། ། ཟབ་མོའི་གཏེར་གྱི་
ནོར་བུ་ཇི་ལྟ་བར། །ཀུན་གྱི་བསོད་ནམས་མགྲོན་དུ་ག་ལ་འཆར། །དེ་སླད་ཡི་གེའི་
ཟླ་འོད་འབུམ་ཕྲག་ཀྱང༌། །ཅིག་ཅར་འཆར་བའི་རྫུ་འཕྲུལ་མངོན་གསུམ་པ། །
བར་ཅེས་གླེགས་མར་བཀོད་པ་རྒྱ་མཚོ་ལྟར། །བསོད་ནམས་ནོར་བུའི་འབྱུང་་་
གནས་འདི་དག་ཀྱང༌། །ཁང་གིས་རིགས་ལས་སྐྱེས་པའི་སྙོམ་ལས་པ། །བྱམས་པ་
ཕུན་ཚོགས་ཞེས་བྱ་སེར་རྫུས་པས། ། དང་པོར་ཐོས་པའི་དོན་ལ་བག་ཙམ་་་་་
སྦྱངས། །བར་དུ་བསྐལ་ལྡན་གདུལ་བྱ་འགའ་རེ་བསྐྱངས། །མཐའ་མར་འཆི་ལ་ཉེ་
བར་གྱུར་པའི་ཚེ། ། མཁས་པའི་སྙིང་ལ་ལེགས་བཤད་བདུད་བརྩིའི་ཆར། །བླུན་
ལའང་དད་པའི་སྤུ་ལོང་བསྐྱེད་བྱེད་ཕྱིར། ། རྒྱལ་བའི་རྟོགས་བརྗོད་ནོར་བུའི་ས་
འཕྲེང་བ་འདི། །གཏན་པ་མེད་པའི་མཆོད་སྦྱིན་བགྱིས་ནས་ཀྱང༌། །རང་གཞན་
རྣམས་ལ་འབྲེལ་བཟང་བཞག་པའི་ཕྱིར། །དགོས་འདོད་ཀུན་འབྱུང་པར་མཆོག་
དམ་པ་འདི། ། ཕུན་ཚོགས་འདོད་རྒུའི་དཔལ་རྣམས་ཉེར་འདུ་ཞིང་། །རྒྱལ་དང་
དེ་སྲས་རྣམས་ཀྱིས་ལུང་བསྟན་པ། །ཁྱད་པར་མང་ཡུལ་འཕགས་པ་བཞུགས་པ་
ཡིས། །བྱང་ཤོར་ནགས་འདབ་གནས་ཞེས་བྱ་བར་བསྒྲུབ། །དེ་ལས་བྱུང་བའི་དགེ་
བ་འདིས་མཚོན་ནས། །བདག་གཞན་དུས་གསུམ་ཚོགས་ གཉིས་དཔལ་ གྱི་་་་་
མཐུས། །དམ་པ་རྣམས་ཀྱི་ཐུགས་དགོངས་རྫོགས་པ་དང༌། ། དཀར་ནག་འབྲེལ་
ལྡན་རྐང་གཉིས་མཆོག་ཐོབ་ཅིང༌། །བསྟན་པ་དར་རྒྱས་འགྲོ་ལ་བདེ་སྐྱིད་ཤོག །
ཁྱད་པར་འཆི་བའི་དུས་བྱེད་གྱུར་པ་ན། །འཁོར་ཚོགས་རྒྱ་མཚོས་བསྐོར་བའི་འོད་
དཔག་མེད། །མིག་གི་ཡུལ་དུ་གསལ་བར་མཐོང་གྱུར་ནས། །དད་ཚོགས་སྙིང་རྗེས་
728



བདག་བརྒྱུད་གང་བར་ཤོག །བར་དོའི་སྣང་བ་ཤར་བར་གྱུར་མ་ཐག །རྒྱལ་
སྲས་ཁྱེད་ཀྱི་མ་ནོར་ལམ་སྟོན་ཅིང་། །བདེ་བ་ཅན་དུ་སྐྱེས་ནས་སྤྲུལ་པ་ཡིས། །མ་
དག་ཞིང་གི་འགྲོ་བ་འདྲེན་གྱུར་ ཅིག །མི་གཙང་ལུས་འདི་བོར་བར་གྱུར་མ་
ཐོག །བདེ་བ་ཅན་དུ་རྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་རབ་བསྒྲོད་
ནས། །སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག །རྣམ་དཀར་དགེ་བ་
ཇི་སྙེད་བསགས་པའི་མཐུས། །དཔལ་ལྡན་བླ་མ་རྟག་ཏུ་མཉེས་བྱེད་ཅིང་། །ཐོས་
བསམ་སྒོམ་པའི་བྱ་བ་མཐར་ཕྱིན་ནས། །ལུང་རྟོགས་བསྟན་པ་ཕྱོགས་བཅུར་རྒྱས་
བྱེད་ཤོག །བྱིན་བརླབས་རྩ་བ་རྩ་བརྒྱུད་བླ་མ་དང་། །དངོས་གྲུབ་མཆོག་བརྙེས་
ཡི་དམ་ལྷ་ཡི་ཚོགས། །འཕྲིན་ལས་བསྒྲུབ་མཛད་མ་སྲིང་མཁའ་འགྲོ་དང༌། །དམ་
ཅན་རྒྱ་མཚོ་རྣམས་ཀྱི་བཀྲ་ཤིས་ཤོག། །།
ཅེས་པའི་པར་བྱང་འདི་ བཞིན་དུ། ། ཡོད་ པའི་ཕྱི་མོ་ ལས་ བཤུས་ ཏེ། །
དགའ་ལྡན་ཆོས་འཁོར་གླིང་ཞེས་པའི། །ཆོས་གྲྭ་ཆེན་པོར་པར་དུ་བཀོད། །
ཨོཾ་ན་མོ་རཏྣ་ཏྲ་ཡཱ་ཡ། ཡེ་དྷརྨ་ཧེ་ཏུ་པྲ་བྷཝཱ། ཧེ་དུ་ནྟེ་ཥཱནྟ་ཐཱ་ག་ཏོ་ཧྱ་ཝ་
དད༔ ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤ་མ་ན་ཡེ་སྭཱཧཱ། ། ཨོཾ་སུ་པྲ་ཏི་ཟུབཛ་ཡེ་
སཱཧཱ། ། ། ། །
ཐུབ་ཆེན་རྒྱལ་བའི་བཀའ་དྲིན་གཟོ་བ་དང་། །རྣམ་མང་རང་གཞན་དོན་
ཆེན་སྒྲུབ་པ་དང༌། །སྣ་ཚོགས་དགེ་བའི་ཕུང་པོ་སྤེལ་བའི་སླད། །རྟེན་འདི་རིང་དུ་
འཚོ་བར་བྱིན་གྱིས་རློབས། །དགེ་འདིས་ཁྱབ་བདག་འཇིགས་མེད་དབང་པོའི་
སྡེའི། །སྤྲུལ་པའི་སྐུ་མཆོག་ནམ་མཁའི་ནོར་བུ་ཡི། །གཞན་ཕན་འཕྲིན་ལས་དགེ་
ལེགས་འོད་སྣང་གིས། །ཕྱོགས་བཅུའི་ཞིང་ཀུན་ཁྱབ་པའི་བཀྲ་ཤིས་ཤོག ། བཀྲ་
ཤིས། ། ། ། དེ་
ན།
བཀ་བག་མའི་ཆོས་ཀུན་
1:|:|རྔ་དྲིལ་ ཀྱི བ་ | ་ཀn ''s -
729



་
1:122 1:|ཀཅུ་ས 1:|:ཀ2 ཀན ཀ ན པ ལས །ཤོལ་ཀྱང་།ས་ དང་ ཀམ་ཀྱ་
1991 1992 པར་བསྟན་སྨོན་ཚིག ཁོཊྚ 11:59 ཀཚོ་ལ་༼ལན། ཊ
བློ་ཆེན་མཁྱེན་རབ་བཟང་པོའི་དཀྱིལ་འཁོར་རྒྱས། | ཀྱི ཀྱིའི
འཕྲིན་ལས་བདུད་རྩིའི་ཟེགས་མ་སྲིད་མཐར་སྤྲོ། །ང་ལ་
ཚོཌ་
དོན་གཉིས་ལྷུན་གྲུབ་སྲིད་ཞིའི་རྣམ་འདྲེན་མཆོག། ༡
ཆོས་ཀྱི་རྒྱལ་མཚན་སྒྲེང་མཛད་གང་དེས་སྐྱོངས། །
ཐུགས་རྗེ་ཀུན་ལ་སྙོམ་པའི་འོད་དཀར་གྱིས།། :
| ངོ ) ས
ཁོར་ཡུག་ཆུ་ཤེལ་འཕྲེང་བའི་འཛིན་མ་ལ།།
མ །།574/19
ཕན་བདེ་སྣང་བ་སྤེལ་བའི་དགེ་མཚན་རིས་
བསྐལ་པའི་མཐར་ཡང་ཉམས་མེད་སྲིད་པའི་རྒྱན། །
2 །
ལུགས་གཉིས་གཤོག་ཡངས་དཀར་པོའི་འཕུར་ལྡིང་གིས། །
13 |
གཅིག་ཏུ་དཀར་བའི་དགེ་ལེགས་སྲིད་ཞིའི་རྩེར།།
བཀོད་པའི་གྲགས་སྙན་ལྷ་ཡི་རོལ་མོའི་དབྱངས། །
ཕྱོགས་ཀྱི་བུ་མོའི་རྣ་བའི་བདུད་རྩིའི་དཔལ། ། (21:|: 1 །
བརྩེ་ཆེན་ཟླ་བ་དག་པའི་ཆུ་ཤེལ་ལས། ། | ར rjp: ཀ ༨ པོ་
སྤྲོས་པའི་འཕྲིན་ལས་ག་པུར་ཞུན་མའི་ཆར། ། ས ། ཀ་
འདོད་པ་འཇོ་བས་ཐུབ་བསྟན་ཀུ་མུད་ཚལ། ། ༡༧ ::་"ཚོ
དུས་མཐའི་སྐྱེས་དགུའི་གཉེན་དུ་ཅི་ཡང་བཞད། །
ཐུགས་བསྐྱེད་རླབས་འཕྲེང་རྩེན་པའི་ཆུ་གཏེར་ཆེ། །
སྦྲམ་པའི་ཆོས་ཚུལ་སློབ་བརྩོན་པདྨོའི་གླིང་། ། ད་ག
སྤྲུལ་པའི་གར་མཁན་མྱོས་པའི་སྦྲང་རྩིའི་གཏེར། ། ན་
1: :བསྟན་འགྲོའི་ལེགས་མཛད་དགེ་བའི་བཅུད་དུ་སྨིན། །
འབུམ་ཕྲག་ཤེས་བྱའི་རི་མོའི་དཀྱིལ་འཁོར་ལ། ། ། ཐ་དད་པ་ ཀྱི་དཔའ་
730



རྣམ་དཔྱོད་མིག་སྟོང་ཟུར་གྱིས་བགྲོད་པའི་གར། །རྀ་ཌཀོ་ཎ ཏོ ན
སྒྱུར་མཛད་ལྷ་དབང་གཉིས་པའི་འཕྲིན་ལས་ཀྱི། ། འོ ་༼པ་ཚོ།
གདུགས་དཀར་སྲིད་རྩེར་སྒྲེང་བའི་བསིལ་གྲིབ་ཆེ། ། * =Pཀཟློ
བདེ་བའི་ངལ་གསོར་སྨིན་པའི་སྐལ་ལྡན་གྱིས། ། འབྱེད་པའི་ཡི་༼འ་ཨ6,
བསོད་ནམས་ཀ་བ་མེད་པའི་མཐོངས་ཕྱེ་ནས། །
རྙེད་དཀའི་གཙུག་ལག་ཡིད་བཞིན་དབང་གི་རྒྱལ། །
བསྟན་འགྲོའི་དཔལ་དུ་དྲངས་པ་འཛམ་གླིང་རྒྱན། །
ལེགས་བྱས་རིགས་པའི་འཕྲུལ་གྱི་འདུ་འགོད་ལས། །
གསུང་གསང་རིས་སུ་འཕོས་པའི་གངྒཱ་མ། །
འདྲེན་བྱེད་ཛ་ཧུའི་ལྟོ་བར་བབས་པའི་དཔྱིད། །
གཟུར་གནས་མཁས་དགུའི་གཟིགས་མོར་སྤྲོས་པའི་དགེས། །
བསྟན་དང་བསྟན་འཛིན་སྐྱེས་བུའི་ཞབས་བརྟན་ཅིང༌། །
རྒྱལ་ཁམས་འཕེལ་རྒྱས་སྐྱེས་དགུ་བདེ་བས་འཚོ། །
མི་མཐུན་རྒུད་ཅིང་ལེགས་ཚོགས་ཡར་རྒྱས་ཤིང༌། །
བཀྲ་ཤིས་དགའ་སྟོན་སྲིད་མཐར་འབར་གྱུར་ཅིག།
ཁྱད་པར་བདེ་ལྡན་ཞིང་མགོན་རྣམ་འདྲེན་རྗེ། །
ཆོས་ཀྱི་རྒྱལ་མཚན་མཆོག་གི་བཞེད་དགོངས་ཀུན། །
བགེགས་མེད་བདེ་བླག་ལྷུན་གྱིས་གྲུབ་པ་དང་། །
སྤྲུལ་པའི་གར་གྱིས་བདག་སོགས་རྗེས་འཛིན་མཛོད། །
ཚུལ་འདིར་འབད་དང་མཐུན་པའི་རྐྱེན་སྒྲུབ་པའི། །
ཕྲ་རགས་འབྲེལ་ཐོགས་སྐྱེ་བོ་གང་དག་གི། །
ཉེ་འབྲེལ་འདས་གསོན་ཇི་སྙེད་མཆིས་པ་ཀུན། །
གཏན་བདེ་བྱང་ཆུབ་ལམ་བཟང་མྱུར་ཐོབ་ཤོག །
མ་འོངས་ཤམྦྷ་ལ་ཡི་གྲོང་ཁྱེར་དུ། ། དེ་
731



མགོན་ཁྱོད་རིགས་ལྡན་དྲག་པོའི་སྐུར་བཞེངས་ཚེ། 2ཀྱིས༌''དུ་
འཁོར་གྱི་ཐོག་མ་ཉིད་དུ་བདག་གྱུར་ནས། ། ཀ་ གས་ལ །ཉ་ལ་
སྟོང་གཟུགས་དགའ་བའི་དཔལ་ལ་རོལ་གྱུར་ཅིག །།: ༡ པ་
ཅེས་པ་འདི་ནི་བསེ་ཚང་བློ་བཟང་དཔལ་ལྡན་གྱིས་བྲིས་པ་དགེ །
དེ་༡༩) 1 7 ཉིན་”ཏི་ག་་་། །རྨ
1:|: : 1:ས་པཎ ་ཀgag །།rང་ལ་ ༼ དྷ་
༡ : | བ ལག་༢༡ན་མེ། ཚུ མུ རྒྱུ
197: 1:|:ཀྱི ང 21:|:ཀྱི ང ཀོ ང་ ན།རn (6
།ཀུན་ཀ་ 2 | འི ད་ལྟ། | P
། |
ཀྱི ་ ༡༡ ་ ། ༧ ༩ པ །
1:|# a2 / = yn g e pr 1:|: : 1:|:ཀྱི ང ་
ཀ ཀ ཀ་བ་༡༢ཀྱི་ནད་པ་དང་
སྣ་ཚོE༡ ༡ ། ༡་༡༡ དང 1:|: 1:22
ཀྱི་གzj22་ ༡༧
པ ་ཏོག 12 ཚེ་
// 1 2 ཀ ཁ ཀྱི་
༡ ༡:༤ དཀུ ཀ་
གྱི་ཀོ དབྱ 1: བརྒྱད་ཡོད་
བས
།།
པ
་
དང་པ ས
ད་ ཁས་ལ
ས
། འོ|:ཀྱི 7:
2ལ
༡ ==//pའི་ཏི།
དེས་ན་དེ་དག་ལ་ལgovརྐྱབ༌ ཀཏོ''p།
732



གངས་ཅན་རིག་བརྒྱའི་སྒོ་འབྱེད་ལྡེ་མིག(དེབ་ཉེར་གཉིས་པ)
སྐྱེས་རབས་བརྒྱ་བ། །
སློབ་དཔོན་དཔའ་བོ་དང་ཀརྨ་བ་
རང་བྱུང་རྡོ་རྗེ་གཉིས་ཀྱིས་བརྩམས།
ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་
གི་སློབ་གཞི་རྩོམ་སྒྲིག་ཚོ་ཆུང་གིས་བསྒྲིགས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
མི་རིགས་དཔེ་སྐྲུན་ཁང་གི་རྩིས་འཁོར་ནས་པར་བསྒྲིགས།
1995ལོའི་ཟླ་6པར་པར་གཞི་དང་པོ་བསྒྲིགས།
1995ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
དེབ་རེར་སྒོར་17. 00



ISBN-05-02163-2
( 36 定价100元
19370502635">
